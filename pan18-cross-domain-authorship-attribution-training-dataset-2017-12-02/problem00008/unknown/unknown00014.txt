Koła Zakochanych Nieco Mniej Szczęśliwie, Niżby Się Chciało.
— E. Li. Nor — syknęła Selena i podjęła wątek, dopiero kiedy Elinor uniosła ręce w geście poddania. — No ale mówiłam. Ta książka jest jakaś… dziwna. O tym, jak stać się zołzą*. Przejrzałam ją trochę i nie wiem, czy ktokolwiek chciałby postępować według tych wskazówek. W każdym razie, cóż, na pewno żadna czarownica tego nie robi.
— Całe szczęście — szepnęła Molly, zadowolona, że może powrócić do swoich karkołomnych wyczynów. Tym razem miały ścigać ich olbrzymy.
Znowu jednak zbyt długie pogrążanie się w marzeniach nie było jej dane. Molly mogła zignorować dziwny stuk i szelesty, ale nie pełen napięcia i grozy okrzyk Amelii. Niechętnie otworzyła oczy.
— Co jest?
— Bo ten esej… Artur mógł go chcieć, żeby... — zaczęła niepewnie Isla, ale nie dokończyła.
Nie musiała. Molly podniosła się do pozycji półsiedzącej, oparła się na rękach i zbladła.
— O — szepnęła z niejakim zdumieniem. — Patrzcie, a ja ją lubiłam.
Gryfonki spojrzały na przyjaciółkę ze współczuciem.
— Seleno… Wzięłaś do Hogwartu tę książkę? — spytała jeszcze Molly z pozorną obojętnością.
Selena jedynie skinęła głową.
Ze starej chaty na szczycie wzgórza schodziła właśnie rozchichotana i zarumieniona Lucy Leach, trzymając pod rękę Artura Weasleya.
To wymagało poważnych środków. To oznaczało wojnę.
— Więc… to koło. Elinor?
Elinor uśmiechnęła się pokrzepiająco.
— Jasne. Będę prezesem.
A wojna się właśnie rozpoczynała.


*Oczywiście, że ta książka została napisana po 1965 roku, ale nie rozumiem, co to ma do rzeczy. Przecież istnieje tyle historii, w których psują się zmieniacze czasu tylko po to, by Harry mógł obcować cieleśnie z Voldemortem, kiedy ten miał jeszcze naście lat i nos. Równie dobrze ktoś mógł kiedyś kupić tę książkę i przenieść się z nią w czasie kilkadziesiąt lat wstecz. Takie rzeczy się zdarzają. Miliony fików nie mogą się mylić.
**Lucy to Nukałan. Elinor to Draka. Nie pytajcie dlaczego, nie wiem, one tak chciały. A Draka mi betuje większość tekstów, więc jak coś chce, to zazwyczaj nie pytam, tylko słucham. Nuka mi betuje teksty, których nie betuje Draka, więc jak wyżej.>

Beta: SzmaragDracWszystkie cytaty pochodzą z "Dlaczego mężczyźni kochają zołzy", S. Argov.


— Co za bzdury. Kto chciałby być z zołzą? — mruknęła Molly, opierając brodę na kolanach.
Nie zwykła tracić czasu, toteż kiedy tylko postanowiła poznać sekrety mugolek, od razu zasiadła do lektury. Z właściwą sobie beztroską i niecierpliwością przekartkowała jedynie wstęp i rzuciła się na głęboką wodę. Znaczy na rozdział pierwszy. Tymczasem jak na razie w rozdziale pierwszym nie znalazła nic poza rzeczonymi bzdurami.
— Artur? — podsunęła nieśmiało Amelia.
— Co?
— No… Może Artur chciałby być z zołzą?
Molly machnęła ręką, jakby opędzała się od natrętnej muchy. Owszem, wszystko to robiła, żeby zdobyć Artura, ale chwilowo była na niego wściekła i wolała nie słyszeć jego imienia. Czuła się jak idiotka. Właściwie to nie powinna czytać tej książki, tylko mu wygarnąć. Tak porządnie. Bo co on sobie wyobrażał, cholera jasna, kiedy prosił o pomoc z zadaniem domowym ją, tylko po to, żeby zdążyć na randkę z tamtą? Przecież gdyby wiedziała, gdyby tylko wiedziała, to nigdy… nigdy…
— Molly. Siadaj. — Usłyszała nagle suchy głos Seleny i zdała sobie sprawę z tego, że stoi na środku sypialni, zaciskając dłonie w pięści.
— Wiesz, że jeśli nadal utrzymasz tempo średnio trzech zrywań się z miejsca na cztery minuty, nigdy nie wyjdziesz poza okładkę? — spytała z uprzejmym zainteresowaniem Elinor.
Molly z całą godnością, na jaką było ją stać, usiadła. A potem rzuciła w Elinor poduszką. Zaczynała żałować, że poprosiła dziewczyny, by z nią zostały. Co prawda, dały jej wystarczająco dużo przestrzeni, pakując się do łóżka Amelii i omawiając półgłosem najbardziej naglące sprawy ich świeżo utworzonego stowarzyszenia (jak wybór nazwy, na przykład; o planie działania nie padło ani jedno słowo), ale jednak wolałaby móc ruszyć choć ręką bez bycia poddawaną natychmiastowej analizie. Niestety. Wyproszenie ich w jedynej aktualnie akceptowanej przez Molly formie („Odchrzańcie się, do jasnej cholery”) wydawało się jakby niegrzeczne, a poza tym mogła jeszcze potrzebować ich pomocy. Wreszcie, na oznakę końca bitwy z myślami, Molly burknęła coś, co można było uznać za pogodzenie się z losem, i postanowiła przejrzeć jeszcze raz początek rozdziału.




Każdy zna jakąś „miłą dziewczynę”. To kobieta, która usilnie nadrabia brak pewności siebie, dając wszystko mężczyźnie, którego ledwie zna, niewiele od niego wymagając. 



Wiedząc, jak żałosnych porad sercowych udzielają popularne kolorowe magazyny, łatwo zrozumieć, dlaczego kobiety tak ochoczo nadskakują swoim partnerom. 



„Pożartuj, a potem ugotuj mu obiad z czterech dań… upiecz walentynkowe ciasteczka z egzotyczną posypką sprowadzaną z Malezji (wzorem Marthy Stewart). Nie zapomnij o eleganckich serwetkach i ekologicznych truskawkach (...)”. 



I na co to jest recepta? Na katastrofę. 



Właśnie dlatego kobieta, w której on się naprawdę może zakochać, nie wyskakuje z obiadem z czterech dań ani z porcelanową zastawą. Na początek ugości go jednym daniem. (Prażona kukurydza). Żadnych eleganckich serwetek. Plastikowa miseczka Tupperware całkowicie wystarczy. Chyba że gość woli papierową torebkę, o co nie zawadzi go spytać. 

— Hej, poćwiczyłabyś dzisiaj ze mną te zaklęcia