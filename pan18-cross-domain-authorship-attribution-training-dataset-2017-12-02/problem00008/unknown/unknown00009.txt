, uderzającego o żebra niczym dzwon- niemal ekstatycznie odmierzający sekundy, ułamki sekund... A potem, wśród buchającej z czerwonej lokomotywy pary- jakby mgły, której nieprzeniknione szarości wkrótce miały rozwiać się w pędzie wiatru, ukazując przyprawiającą o dreszcze podekscytowania przyszłość- wsiadłem do pociągu. I przemierzywszy całą długość pierwszego wagonu, mijając po drodze przedziały pełne śmiechu i kipiących euforią rozmów starszych i młodszych czarodziejów, otworzyłem w końcu ten jeden konkretny; siedział w nim sam, samotnie. Nie zauważyłem tego wtedy, ale coś bardzo głęboko w dla mnie samego nieprzeniknionych zawiłościach mojej osoby rozpoznało w nim, w tamtym ułamku sekundy, mnie. Taka błyskawiczna, niedająca się nawet zarejestrować świadomości fala niezrozumiałego uczucia, która przepłynęła ciepło przez całe moje ciało; a potem chyba nawet przewędrowała pomiędzy nami i przez niego, bo uśmiechnął się. Nie przypominam sobie, żebym wtedy kiedykolwiek wcześniej widział taki uśmiech- taki prawdziwy, taki nowy a jakby znany od zawsze, taki... Poruszył coś we mnie. Choć wówczas jeszcze nie byłem tego świadom na tyle, by zwrócić uwagę.

Pamiętam jednak tamte kilka krótkich sekund- gdy nasze spojrzenia po raz pierwszy się spotkały- tak żywo, jakby wcale nie dzieliło nas od nich już prawie sześć lat.


Prawie sześć lat...


Kiedy one minęły?

Te czasy... okres dziecinności i beztroski (choć lekkie i beztroskie to one wcale nie były)... już odeszły; a co kiedyś rosło sobie spokojnie jak delikatny kwiat, rozchylający nieśmiało jedwabiste płatki, w pewnym momencie zaczęło nabierać żaru i gotować się, wybuchając od czasu do czasu gorączką, niczym budzący się z długiego snu wulkan.

On zrobił ze mną coś, czego w pewnym momencie (tak ze dwa lata temu...) zacząłem się odrobinę... bać. Sposób, w jaki najpierw mój umysł, a potem, w końcu (o zgrozo- tak, tak wtedy na to patrzyłem), moje ciało reagowały na jego osobę, nie stanowił u mnie bynajmniej powodu do radości- mimo że wpływ ten, gdyby przyjrzeć się sprawie z dystansu, zapewne można by określić jako niewątpliwie pozytywny, a nawet całkowicie naturalny. Mi jednak do bycia na dystans brakowało pewnych cech, w związku z czym, no tak, bałem się. Nie jakoś wielce mocno, aczkolwiek... wystarczająco. Wystarczająco, by co najmniej każdej nocy pozwalać rozmyślaniom na ten temat być moją kołysanką.

Zdecydowanie za dużo myślałem. I za mało robiłem. Szkoda, że nie miałem tej świadomości wcześniej- byłaby bardzo uwalniająca... pod wieloma względami.

Ależ oczywiście, że jej nie miałem. Mógłbym; lecz moja trochę-niewygodnie-znacznego-stopnia społeczna ślepota stanowiła całkiem solidny mur, o który byłem w stanie jedynie się opierać, błądząc nieustannie w labiryncie swoich poszukiwań i obserwując, jak wszystko nieubłaganie się zmienia, jak pewne rzeczy znikają, odchodzą, zmieniają się w coś innego, coś nowego... coś, z czym tak samo nie byłem gotów zmierzyć się wtedy, jak i nie byłbym teraz, gdyby przyszło mi to zrobić. Bądź co bądź, marny był że mnie odkrywca, skoro dojście do miejsca przeznaczenia zajęło mi dobre pięć lat. Tyle czasu... Może to i trochę dziwne, ale na każde o tym wspomnienie dopadają mnie lekkie nudności; czasem jeszcze nawet i teraz- tak, teraz, gdy wreszcie, po tych wszystkich wybojach, po tych górkach i dołkach, po tych zakrętach i prostych, dotarłem do skarbu. Ale, mimo całego trudu, do jakiego minione lata mnie zmusiły, jedno mogę, bez najbardziej choćby marnego cienia jakichkolwiek wątpliwości, stwierdzić na pewno: był on wart podróży. Właściwie, te słowa brzmią aż śmiesznie słabo wobec tego, co faktycznie mają za cel wyrażać; ale tego się najzwyczajniej w świecie nie da oddać w żadnych słowach, choćby były najpiękniejszymi i najbardziej egzotycznymi (tak czy siak nie dysponuję specjalnie pokaźnym słownikiem).


Scorpius.


Imię, które znaczy dla mnie więcej niż samo życie we własnej osobie. Imię, które odurzającym wręcz szumem wypełnia moją głowę za każdym razem, gdy umysł odpływa, kierując myśli na swoje własne, nierzadko pokręcone tory. Jak to jest, że zawsze prowadzą one do srebrnookiego blondyna- nie próbowałem się nigdy głowić; aż do teraz. Kiedy mój najlepszy przyjaciel stał się moim narkotykiem, bez którego zwyczajne oddychanie jest zmaganiem się w walce o kolejne porcje tlenu? Kiedy mój najlepszy przyjaciel stał się cukierkiem- soczystym i słodkim, jak rozpływający się rozkosznie w ustach, porażający zmysły nieziemską błogością nektar z olśniewająco pięknego kwiatu- pozbawione którego moje istnienie skamle rozpaczliwie o więcej? Kiedy mój najlepszy przyjaciel... a właściwie jego bajecznie miękkie, bladoróżowe usta stały się jedyną rzeczą, która tańczy w mojej wyobraźni, gdy przygryzam własne? Kiedy jego oczy- te piękne srebrnobłękitne kryształy mieniące się czasami miętową zielenią- stały się oceanem, w którym mógłbym dobrowolnie topić się przez resztę życia?

Prawdę mówiąc, nie potrafię wyłowić odpowiedzi z odmętów swojej podświadomości; mogę tylko stwierdzić, że było to już dość dawno temu. Od dobrych pięciu... właściwie już blisko sześciu lat mam przy swoim boku kogoś, za kim bez chwili zawahania poszedłbym do Piekła i z powrotem i za kogo bez mrugnięcia okiem dałbym się zastrzelić.

On i ja... Ja i on... Od kiedy się zawiązała- więź nierozerwalna. Tyle zakrętów pokonaliśmy, mając, właściwie, jedynie siebie nawzajem.

I niczego więcej nie potrzeba. Niczego.

On był... jest wszystkim tym, czego sam w sobie nie potrafiłem odnaleźć- i nadal nie potrafię, choć chyba