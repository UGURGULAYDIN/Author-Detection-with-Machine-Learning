przeżyłaś ty, Weasley? — pyta Snape beznamiętnie, ale przygląda jej się bystro, czujnie.

Ginny przewraca oczami. 

— A co, też lubisz babrać się w gównie? Chcesz pogadać o poranionej duszy czy podobnych bzdurach?

— Właściwie to jedna z ofiar tej wojny o poranionej duszy mogłaby powiedzieć sporo…

Ginny mruży oczy, ale nie ma siły się roześmiać. Mylą się, myśli tylko. Uśmiechanie się nie jest trudne. Wystarczy wygiąć kąciki ust ku górze. Trudno jest tylko znaleźć powód.

Przez długi czas siedzą w ciszy. Nie potrzebują rozmów, wystarczy zrozumienie. Ginny zastanawia się, czy cokolwiek z tego, co robili — co ona robiła — miało sens (bo wojna jest jak dementor, ale masz wybór, masz). Może chociaż raz pokrzyżowała szyki śmierciożercom. Może ktoś przeżył dzięki niej. Może… 

Ginny unosi wzrok na Snape’a i widzi, jak ten wykrzywia wargi w ironicznym grymasie. 

— Nie łudź się — szepcze i przywołuje butelkę wódki. — Wojnę wygrał Potter. To nawet nie była wierność, Weasley. To była głupota. 

Gdyby ktoś kazał Ginny zastanawiać się nad wiernością, prawdopodobnie roześmiałaby mu się w twarz. 




*** 




Po ataku na świętego Munga siedzą w milczeniu w kwaterach Snape’a. Piją. Piją tyle, że Ginny rzyga — sama wie, że nazwanie tego wymiotowaniem albo, tym bardziej, zwracaniem, nie oddałoby faktycznego stanu — ale wciąż jest nieprzyjemnie trzeźwa.  

— Kurwa — mówi w końcu, jakby od niechcenia, jakby pytała o godzinę albo komentowała pogodę. — Kurwa jebana mać. Pierdolona kara. Bo to była, kurwa, kara, Snape. To była kara za ten pieprzony zryw. Powstanie sobie wymyślili, Merlinie…  

— A pierwszoroczni to idioci. Chyba twoja kolej.

Ginny śmieje się, bardziej z przyzwyczajenia niż rozbawienia (chociaż możliwe, że po prostu przyzwyczaiła się do jego humoru, ale przecież nigdy, nie, nie mogłaby się śmiać, skoro rodzice Neville’a i cała reszta… Tylko że czasami tak łatwo jest wybudować mur, ukryć się gdzieś głęboko i nie myśleć, nie pamiętać, nie zastanawiać się i nie czuć, nie czuć, nieczućnieczućnieczućnigdywięcejniczego) i nalewa sobie kolejny kubek wódki, jednak odstawia go na bok.  

Czasami ma wrażenie, że alkohol to jedyne, co pozwala jej przetrwać, nawet jeśli nie pomaga zapomnieć.  

A potem Ginny wstaje i zaczyna się rozbierać; szybko, ale spokojnie. Widzi, że Snape robi to samo, i uśmiecha się krzywo. Może nie tylko alkohol, myśli z ironią.  


Kanapa jest wąska i niewygodna, ale dobra — odpowiednia — do seksu. Do pieprzenia się. Do wszystkiego, co robią, a co nigdy nie jest kochaniem się. Kanapa (a także stół, biurko, podłoga i ściany) pozwala zachować właściwą perspektywę — tak samo jak to, że Snape jedynie szczypie lub gryzie jej sutki, a niemal każdy dotyk jej dłoni zostawia mu na plecach czerwonawe pręgi.


To nawet nie jest pożądanie, myśli Ginny, paląc papierosa. To tylko… zrozumienie. Jedność. Nawet jeśli są tak skrajnie różni.  

Kiedy wrzuca niedopałek do popielniczki, myśli już tylko o walce.  





***





W Norze od kilku dni wszyscy wałkują jeden temat. Snape trafił do Azkabanu i każdy z domowników czuje się zobowiązany do bezustannego wyrażania oburzenia naprzemiennie z nieudanymi jak dotąd próbami zwrócenia mężczyźnie wolności. Wywiady dla Proroka, konferencje, prośby, groźby i niezliczona ilość przeróżnych spotkań w Ministerstwie Magii nie przynoszą rezultatu.

Nawet Wybraniec napotyka mur niezrozumienia i to nie tylko ze strony urzędników. 

— Nie mogę w to uwierzyć… Poszedłem z nim porozmawiać, a on się nie odezwał ani słowem! Nawet na mnie nie spojrzał!

Ginny przygląda się z rozbawieniem jego rosnącej frustracji. 

— Harry, naprawdę sądzisz, że ktoś, kto przez lata szpiegował Voldemorta i przeżył, dałby się zamknąć ot tak w więzieniu?

— Co? Co sugerujesz?

— Nic — odpowiada machinalnie Ginny i wzdycha ciężko. Nie jest przyzwyczajona do tego, że musi coś tłumaczyć. Uczyła się raczej nie marnować czasu na wypowiadanie oczywistości. — Po prostu… wydaje mi się… Harry, skoro on nawet nie chciał cię widzieć, to… Pomyśl. Może on chciał tam trafić. Może chciał…

— Oszalałaś? Przecież oni planują dla niego pocałunek, kto normalny zgodziłby się na coś takiego? I dlaczego? Dlaczego teraz, kiedy już wszystko skończone? To, co chcą zrobić, jest po prostu nieuczciwe, Snape był po naszej stronie. 

Właśnie dlatego, że wszystko się skończyło. Właśnie dlatego, myśli Ginny, ale tylko wzrusza ramionami (wojna jest jak dementor, wojna jest jak dementor, ale masz wybór). Wie, że ten pocałunek tak naprawdę niczego nie zmieni. 

A w uczciwość Ginny nie wierzy od dawna. 




***





Ginny nigdy nie czuje się tak silna jak podczas swoich małych wypadów, jak zawsze określają jej akcje.


Wymykanie się z Hogwartu jest łatwe. Z Mapą Huncwotów poruszanie się po zamku nie stanowi problemu (nawet jeśli Ginny nie może powstrzymać głośnego śmiechu, przypominając sobie sfrustrowaną minę Snape’a, gdy ten — mimo poznania inkantacji — jedyne, co sam uzyskiwał od pergaminu, to stek wyzwisk), a z kwater Snape’a może udać się siecią Fiuu na Spinner’s End bądź — w razie potrzeby — Grimmauld Place, gdzie zawsze czekają na nią zestawy świstoklików.  

Kiedy przemyka się ciemnymi uliczkami Londynu, żyje. Naprawdę żyje. Wie, że