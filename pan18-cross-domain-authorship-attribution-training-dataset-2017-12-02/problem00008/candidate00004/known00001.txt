zauważy twojej obecności.  Rad, czy nie, Władysław poszedł korytarzem, który zaprowadził go do sali z kominkiem        i zastawionym stołem, przy którym siedziało z tuzin postaci. Na pierwszy rzut oka mogliby wydawać się ludźmi, ale przy drugim rzucie zauważało się, że są niżsi i bardziej krępi, a w dodatku obwieszeni taką ilością broni, zbroi i innego żelastwa, że żaden człowiek nie zdołałby tego udźwignąć. - Co to za jedni? – zapytał Władysław wróżkę.- Krasnoludy – odparła.- Jak te z bajki o Królewnie Śnieżce? Jakoś inaczej ich sobie wyobrażałem. - Krasnoludy, nie krasnoludki. Chociaż te też pracują w kopalniach. Władysław rozglądał się po pokoju i zastanawiał się, jaką ciekawą historię można napisać     o obżerających się krasnoludach, dlatego nie od razu dostrzegł starca w spiczastym kapeluszu            i szarych szatach drzemiącego w kącie. W jego ustach tkwiła wygasła fajka. - A to co za jeden?- Czarodziej. Nazywają go Szarym Wędrowcem.- Można się domyślić. Co on robi wśród … - przerwał, ponieważ zauważył, że z drugiej strony korytarza leci ku niemu wielka miska pasztecików. Dopiero po chwili zorientował się, że miska spoczywa w objęciach osóbki tak małej, że nie było jej widać zza sterty jedzenia. Władysław w ostatniej chwili odskoczył od drzwi. - A to co? Kolejny krasnolud? – zdziwił się. - Jakiś niewyrośnięty.- Nie, hobbit – wyjaśniła mu wróżka. - I ja ciebie też!- To nie jest krasnolud, tylko hobbit – inaczej niziołek, co z resztą łatwo zauważyć – chciała coś jeszcze powiedzieć, ale Władysław już jej nie słuchał, tylko ruszył w kierunku, z którego przyszedł hobbit. – Hej! Dokąd ty idziesz?- Mam pewne przeczucie – mruknął w odpowiedzi mężczyzna.- Czyżby nagły pomysł na książkę? – zapytała wróżka z nadzieją.- Nieeee… to coś zupełnie innego… To… - zatrzymał się przed ostatnimi drzwiami po prawej. Wróżce wydało się, ze wstrzymał też oddech. - No wyduś to wreszcie z siebie! – ponagliła go. - Oto… - dramatycznie zawiesił głos kładąc jednocześnie dłoń na klamce - …spiżarnia!Wróżce oklapły skrzydełka. Władysław tymczasem zaczął myszkować wśród półek, skrzyń   i kamionkowych naczyń. Złapał pęto kiełbasy, powąchał, po czym odgryzł kawałek, a resztę wsadził do kieszeni. - Wiesz, że nieładnie tak komuś grzebać w spiżarni? – zapytała wróżka obrażonym głosem.- Sama kazałaś mi tu wejść. Poza tym jestem głodny – poinformował ją i zaczął zaglądać do stojących na półkach antałków i butelek. – Wino! – wykrzyknął po sprawdzeniu trzeciej butelki. Czym prędzej ją odkorkował i pociągnął solidny łyk.- To chyba nie jest odpowiednie miejsce dla ciebie – stwierdziła z powątpiewaniem Natchniuszka.- Dlaczego? Akurat zaczęło mi się tu podobać – powiedział i pociągnął kolejny łyk. - Zdecydowanie powinniśmy się stąd zabierać – postanowiła i jednym promieniem energii wystrzelonym z palca rozbiła butelkę.- No wiesz! Tyle dobra marnować! – oburzył się Władysław. – Dlaczego to zrobiłaś?Zamiast odpowiedzieć wróżka klasnęła w dłonie. Nim świat zaczął krążyć po spirali Władysław zdołał złapać najbliższą pełną butelkę. 

***Następne miejsce, do którego przeniosła  ich wróżka, od razu wydało się Władysławowi dziwne. - To też nie jest mój świat, zgadza się? – zapytał.- Nie jest – potwierdziła wróżka.- I tutaj też chcesz mi pokazać historię, którą mógłbym opisać?- Tak jest. Władysław westchnął ciężko i rozejrzał się po okolicy. Stał na szczycie wysokiej góry,          z której rozciągał się widok na sielankowo wręcz wyglądająca dolinę. A przynajmniej wyglądałaby tak, gdyby nie tocząca się tam bitwa.  - Dobrze, że miałaś tyle rozsądku, żeby nie przenosić nas w środek tej walki. Wróżka prychnęła w odpowiedzi. Przyglądając się walce Władysław zaczął rozróżniać pojedynczych ludzi, jednak po dokładnym przyjrzeniu się stwierdził, że nie wszyscy oni mogą być ludźmi. No bo chyba żaden człowiek nie mógłby wyrwać z korzeniami sporego przecież drzewa i rzucić go w gromadę innych postaci stojących dwadzieścia metrów dalej. Przede wszystkim jednak żaden człowiek nie miał trzech metrów wzrostu i kamiennej skóry, od której odbijały się wszystkie pociski. Trochę dalej widać było inną grupę postaci, jednak ich liczebności nie dało się stwierdzić, bo poruszały się zbyt szybko. A nad tym chaosem latały na miotłach ubrane na czarno roześmiane starowinki                    w spiczastych kapeluszach i kolorowych pończochach. Jedna z nich śpiewała chyba piosenkę o jeżu.  Nagle Władysław poczuł silne ukłucie w kostkę.  - Auć! – krzyknął spoglądając w dół. Stało tam może z tuzin małych niebieskich postaci z ogniście rudymi włosami i zarostem. W rękach trzymali całkiem groźny zestaw narzędzi i charakterze tnąco-uśmiercającym. Ten, który go dźgnął, spojrzał na Władysława ze złością.- Suń no się, panocku, bo psysięgom, ze gnaty ci porachujem! Władysław wolał się nie sprzeczać i posłusznie zszedł z drogi dziwnych stworków. - Kto to był? – zapytał wciąż zszokowany całym zajściem. -NAC MAC FEEGLE – odpowiedział mu ktoś, a właściwie Ktoś.  Władysławowi wydało się, że słyszy odgłos ołowianych płyt uderzających o siebie. Obejrzał się – na kamieniu za nim siedziała wysoka postać w czarnej szacie. O jej ramie opierała się kosa       o dziwnie przezroczystym ostrzu, które wyglądało jak ucieleśnienie ostrości. Nieopodal skubał trawę biały koń. Mógłby się założyć, że jeszcze chwilę temu nikogo tam nie było.- JAKIE TO SMUTNE, ŻE TYLE ISTOT ZABIJA SIĘ CHOCIAŻ ICH ŻYCIE I TAK JEST KRÓTKIE, NIE UWAŻASZ?- Tak, to bardzo smutne – zgodził się Władysław starając się jednocześnie przesunąć tak, by