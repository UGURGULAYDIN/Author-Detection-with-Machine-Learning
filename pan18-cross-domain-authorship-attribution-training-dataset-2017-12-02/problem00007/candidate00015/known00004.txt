.

 

Gdybym tylko wiedział, co.

Teraz już wiem. Ale teraz niczego nie zmienia. Bo to, co było, stało się.

I oczywiście z mojej winy. Tak, jednak z mojej. Scorpius miał wtedy rację: byłem cholernie samolubny.

Tak strasznie chciałem być inny dla niego; ale tamtego dnia zrozumiałem, że nigdy nie byłem; że tylko mi się wydawało.

 

To nie kłamstwo boli; to prawda.

 

- Jego wina? - Scorpius prychnął, ewidentnie rozczarowany moją odpowiedzią. Szczerze mówiąc, nie dziwiłem mu się ani trochę. - Albus, czy ty w ogóle zdajesz sobie sprawę z tego, co... co się ze mną działo, gdy leżałeś wtedy, w tym łóżku, nieświadomy... praktycznie pół-żywy? - Głos mu się załamał; zakłuło. Mocno. Nie, nie wiedziałem. Ale chyba mogłem się domyślać. - Te kilka dni... Dla ciebie jakby ich nie było, ale ja... Umierałem ze strachu, rozumiesz, Albus? Tak koszmarnie się bałem, że zrobiłeś coś zbyt głupiego, że tym razem udało ci się przekroczyć granicę.

Cholera, to było fizycznie nie do zniesienia. To się znów działo. Te srebrnobłękitne oczy znów się szkliły. Przeze mnie.

Wszystko przeze mnie.

Scorpius miał rację: to była moja wina.

 

***

 

Zapukałem do jego drzwi.

- Scor? To ja, Albus.

Cisza.

Położyłem dłoń na klamce; odczekałem kilka długich sekund, a potem otworzyłem.

I tak bym wszedł, ale chciałem dać mu czas na doprowadzenie się do porządku.

Obrzuciłem wzrokiem jego pokój. Siedział na łóżku, bokiem do drzwi, w ręku miał książkę. Nie widziałem tytułu, ale wyglądała na jeden z podręczników szkolnych.

Uśmiechnąłem się mimowolnie.

A potem znów spochmurniałem, uświadomiwszy sobie, że jeszcze przed paronastoma sekundami jego twarz nie była tak spokojna jak w tym momencie.

Z bijącym sercem przekroczyłem próg pomieszczenia i zamknąłem za sobą drzwi.

I stałem tam, jak głupi, bezczelnie się w niego wpatrując. W głębi duszy podziwiałem go: ja za chińskiego smoka nie potrafiłbym zachować stoickich pozorów w takiej sytuacji.

W końcu- nie mam pojęcia, jak długo mi zajęło, by się na to zebrać- podszedłem do niego. I usiadłem na łóżku, obok niego- tak jak zawsze. Ale tym razem było inaczej; zupełnie inaczej.

- Nie chcę tego znowu słuchać.

Jego głos był spokojny. Aż za spokojny.

- To dobrze, bo i tak nie mam nic do powiedzenia, Scor. - Mój głos był zaś niemal... ciepły?

Obserwowałem jego twarz; przygryzał wargę, udając, że czyta.

- Więc po co się tu fatygowałeś?

Bałem się tego pytania. Nie, wróć- nie pytania; bałem się odpowiedzi. I tego, co po niej nastąpi. Ale wiedziałem dobrze, że je zada; i wiedziałem już, jaka jest moja odpowiedź.

Nie jaka ma być- jaka jest.

- Nie umiem z tym żyć.

Skrzywiłem się: przeczuwałem, co zaraz powie; dobrze znałem prawdę.

A potem niewygodną ciszę przerwało westchnięcie. Czułem ten ciężar w jego oddechu; dosłownie go czułem. W tamtym momencie nie znosiłem siebie bardziej niż kiedykolwiek nie znosiłem kogokolwiek innego. Czemu musiałem być takim idiotą?

A potem wreszcie się odezwał.

- Czy ty choć raz zrobiłeś coś nie wyłącznie dla siebie? Czy kiedykolwiek pomyślałeś po prostu o innych zamiast o sobie?

Nie wlepiał już uporczywie niewidzącego wzroku w książkę- patrzył na mnie. Prosto na mnie. Widziałem kątem oka; czułem to- tak wyraźnie. Ale ja nie mogłem- nie potrafiłem- spojrzeć na niego. Nie chciałem zobaczyć w tych pięknych, szarych oczach wyrzutu, bólu, rozczarowania; mimo że doskonale wiedziałem, że miałby świętą rację.

Tak, miał rację: byłem samolubny. On zawsze miał rację.

- Ja nie chcę tego powtarzać, Albus. I możesz mi wierzyć lub nie, ale nie chcę, żebyś i ty musiał przez to znowu przechodzić.

Nie było w jego głosie lodu, jadu ani ciepła. Był spokojny. Cichy. Niemal bezbarwny. Cholera, wolałbym już, żeby na mnie krzyczał; nie potrafiłem znieść, że traktował mnie tak... spokojnie. Może i było to głupie czy nie na miejscu, ale tak potwornie pragnąłem w tamtej chwili poczuć coś innego niż swoje własne emocje; tak bardzo chciałem znów zobaczyć ogień w jego oczach- nawet gdyby miał być zimny, tak zimny, że aż by parzył... Ale... cokolwiek... Cokolwiek, byle coś innego niż bezbarwna obojętność.

- Jesteś dla mnie zbyt ważny.

I wtedy coś we mnie pękło. Zacisnąłem powieki nim łzy zdążyły zamazać mi obraz. Nie chciałem pozwolić sobie na niedojrzały teatr emocjonalny, ale... ta tama została przerwana. Nie było już niczego, co by to wszystko we mnie trzymało. Nie było już łańcuchów, hamulce puściły... Wszystko popłynęło.

Nie miałem pojęcia, kiedy znalazłem się w jego ramionach; wiedziałem tylko, że na pewno nie ruszyłem się z miejsca.

 

To bolało. To cholernie bolało. Nie zasługiwałem na to. Miał rację: byłem ślepym, samolubnym idiotą.

Ale miałem jego.

A teraz?...

 

Siedział po prostu obok mnie, cierpliwie głaszcząc moje włosy ciepłą dłonią.

Jak zawsze robił.

A ja nigdy nie wiedziałem, czemu.

 

***

 

- Jak on się czuje?

To było pierwsze, co przyszło mi w tamtym momencie do głowy, gdy już otrząsnąłem się z tej nagłej drętwoty