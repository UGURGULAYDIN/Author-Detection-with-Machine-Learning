pierwszym razem Artur myślał, że przyjaciel się wygłupia, lecz szybko zorientował się, że jednak nie. On był w zdecydowanie lepszej sytuacji. W Avalonie znalazł się poza czasem, nie odczuwał jego upływu. To mogła być chwila, albo wieczność. Czekał nie będąc tego świadomym. - Co tam? - odezwał się Merlin. Doskonale zdawał sobie sprawę z jego obecności, choć ani na chwilę się nie odwrócił.- Dlaczego nie zrobisz tego… jakimś swoim sposobem? - spytał Artur. Merlin roześmiał się w typowy dla siebie sposób i Artur poczuł, że zalewa go fala ciepła. Słyszał ten śmiech może drugi raz od powrotu.- To bez sensu. Jak wyobrażasz sobie zbieranie malin za pomocą magii?- Nie wyobrażam sobie, ale zrobiłbyś to bez problemu, prawda?- Pewnie tak. - Merlin energicznie strzepnął z przedramienia armię czerwonych mrówek.- Więc? - nie dawał za wygraną Artur.- Sąsiedzi raczej nie byliby szczęśliwi, gdyby zobaczyli maliny same wpadające do pojemnika.- Czyli magia wciąż jest zakazana? - Czarodziej w końcu na niego spojrzał.- Nie - odrzekł po namyśle. - Praktycznie nie istnieje. Nie zdziwiłbym się, gdyby się okazało, że jestem obecnie jedyną osobą na tym świecie, posiadającą jakieś zdolności.- Jakieś? - prychnął Artur. Doskonale pamiętał słowa Gajusza o tym, że Merlin jest najprawdopodobniej największym czarownikiem, jakiego nosiła ziemia. W tym momencie, na własny użytek słowo „czarownik” zamienił na „osioł”, bo naprawdę nie potrafił zrozumieć po jaką cholerę marnować czas i kaleczyć sobie ręce, kiedy można załatwić sprawę w kilka sekund. - Wiesz co? - powiedział, podchodząc bliżej. - Byłeś, jesteś i najprawdopodobniej zawsze będziesz zagadką.- Sądziłem, że powiesz „idiotą” - mruknął Merlin.- Rozczarowałem cię? - Tego nie powiedziałem. - Odgarnął z twarzy kosmyk siwych włosów. - Chcesz wiedzieć, dlaczego nie używam magii do wszystkiego? - Artur skinął głową. - Gajusz ciągle mi powtarzał, że z pozoru najprostsze rozwiązania, nie koniecznie są najlepsze. Tak właśnie jest z magią. Nie rozumiałem tego, gdy przybyłem do Camelotu. Z czasem się… nauczyłem i starałem się nie wykorzystywać jej dla siebie. Wyłącznie dla ciebie Arturze. Dla Camelotu.- Nie tłumacz się. Nie chcę, żebyś się z tego tłumaczył. Robiłeś, co uważałeś za słuszne. - Pasikonik odezwał się na pobliskiej jabłonce, najwyraźniej za nic mając chłodną pogodę. Gdzieś w oddali poszczekiwał leniwie duży pies.- Popełniłem wiele błędów. Straszliwych błędów. Gdy chciałem dobrze, zazwyczaj kończyło się źle. Z drugiej strony nie wiem, czy gdybym w niektórych przypadkach postąpił inaczej, nie skończyłoby się jeszcze gorzej. Często myślę o Morganie, o Mordredzie… Może to ja, a nie oni, doprowadziłem do tego co się stało? Analizowałem to wszystko tysiące razy, ale nadal nie wiem, czego dało się uniknąć, a co musiało nastąpić. Nie tak miało to wszystko wyglądać. Wybacz, jeśli potrafisz. - W jego oczach zaszkliły się łzy. Artur patrzył na niego, nie będąc pewnym, czy powinien pozwolić mu na wygłoszenie kolejnej litanii oskarżeń pod własnym adresem. - Nawet ta nasza ostatnia wyprawa do Avalonu - ciągnął Merlin. - Tylko sobie dowiodłem, że jestem skończonym idiotą. Przecież mogłem wezwać smoka. Nie zrobiłem tego… z przyzwyczajenia, bo przy tobie tego nie robiłem i nawet nie przyszło mi do głowy… Och! Zupełnie jakby mi gdzieś mózg wyparował!- Byłeś w stanie silnego, nerwowego załamania - zaczął ostrożnie Artur. - Pod koniec już… yhm… na granicy histerii. Nie dziwię ci się wcale, bo niczego nie ułatwiałem. - Merlin spojrzał na niego ze zdumieniem.- Tak to z boku wyglądało? - zapytał z zażenowaniem.- Tak jakby… trochę. Ale naprawdę ci się nie dziwię.- Nie pomyślałem. Rozumiesz? Nie pomyślałem, żeby wezwać smoka. - Odwrócił gwałtownie głowę, tak, by Artur nie mógł widzieć jego twarzy. Odstawił na ziemię pojemnik z malinami i zapatrzył się przed siebie. - Oświeciło mnie dopiero, kiedy było już za późno.- Merlinie, sam przed chwilą mówiłeś coś na temat najprostszych rozwiązań.- Tylko, że akurat w tym wypadku…- Nie wiesz tego - przerwał mu ze zniecierpliwieniem Artur. - Potrzebowałem przebyć z tobą tę drogę w taki sposób. Obaj potrzebowaliśmy. - Merlin westchnął ciężko.- Zastanawiam się, czy gdybym się nie mieszał…- Och! Przestań wreszcie! - Arturowi zaczynały powoli puszczać nerwy. - Przymknij się i mnie posłuchaj, bo zwykle takich rzeczy nie mówię. I nie zamierzam powtarzać. Pomogłeś mi zbudować królestwo, o ile się nie mylę, jedno z najwspanialszych w historii. Inni zawodzili, a ty zawsze byłeś obok. Zawsze. Nawet, kiedy odszedłeś przed Camlan, choć wtedy jeszcze nie rozumiałem. A błędne decyzje podejmujemy wszyscy. Trudno tego uniknąć. - Merlin utkwił w nim wzruszone spojrzenie. Stali przez chwilę w milczeniu. - Ubierz się, bo się rozchorujesz - rzucił w końcu Artur, podając mu bluzę.- Zaczynam się obawiać, że to jednak nie Artur Pendragon wyszedł z Avalonu - mruknął Merlin. - Normalnie byś się nie przejął.- Skoro tak sądzisz. - Artur przekrzywił lekko głowę i uśmiechnął się zaczepnie, mając nadzieję, że czarodziej odpowie tym samym. W życiu by się do tego nie przyznał, lecz bardzo pragnął zobaczyć w końcu uśmiech, który nazywał niegdyś głupkowatym.- Bez obaw. Nic mi nie będzie.- Tak? Dawniej łaziłeś zakatarzony po co drugim polowaniu.- Trochę się