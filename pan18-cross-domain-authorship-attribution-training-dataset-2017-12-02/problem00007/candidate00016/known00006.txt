o swoim rzekomo wielkim przeznaczeniu, dwóch stronach tej samej monety, o wspaniałych rzeczach, jakich niby mają z Arturem dokonać. Wszyscy powtarzali wciąż to samo, jakby się zacięli. Wiedzieli najlepiej… Zawsze wiedzieli najlepiej. A czy jego ktoś w ogóle zapytał, co chce zrobić ze swoim życiem? Nie. Nawet nie brano pod uwagę, że może mieć własne plany, nie koniecznie oscylujące wokół wyciągania Artura z kłopotów i wysłuchiwania w podzięce, jakim to on jest skończonym durniem. O jego życiu prywatnym, można było powiedzieć tylko jedno: że go nie miał. Wszystko się przeciw niemu sprzysięgło. Zakochał się w dziewczynie. Zginęła, ledwie zdążył jej to wyznać. Myślał, że odzyskał ojca. Oczywiście zaraz musiał go stracić. Osoba, którą uważał za przyjaciółkę zdradziła. A on? On nie miał prawa okazywać, jak bardzo go to boli. Musiał być szczęśliwym idiotą, który każdą wolną chwilę spędza w karczmie. W imię czego, do ciężkiej cholery!? Zadrżał mimo, iż wieczór był ciepły. Przeraziły go własne myśli. Gdyby opuścił królestwo, może i odzyskałby magię, ale straciłby… wszystko.„Tylko co ty właściwie masz”? Pytał natrętny głosik w jego głowie. „Łudzisz się, że masz przyjaciela? Przyjaciela, który nic o tobie nie wie”? Z bezsilności miał ochotę zacząć walić głową o mur. Nie potrafił dłużej powstrzymywać łez. Zwyczajnie, po ludzku miał dosyć. - Gdzie jest Merlin? - zapytał Artur, stając w drzwiach komnaty medyka.- Sądziłem, że jest z tobą, panie - odparł Gajusz, nie odrywając wzroku od zawartości stojącego nad ogniem kociołka..- Świetnie. Jeśli dowiem się, że znów poszedł do karczmy…- Jeżeli chodzi o Merlina, to nie ma go w karczmie, panie. - Artur nie musiał się odwracać, by wiedzieć kto właśnie przyszedł.- Jesteś absolutnie pewien? - zapytał. Gwaine roześmiał się.- Jak tego, że tu stoję. Skąd w ogóle taki pomysł? Przecież Merlin…- Coś się stało? - wszedł mu w słowo Gajusz. W tym momencie, spuszczona na sekundę z oka błotnista zawartość kociołka, zdecydowała się go opuścić. - Nic wielkiego. Chyba sobie kilka żeber poprzemieszczałem.- Rzeczywiście. Drobiazg - mruknął medyk. - Jeśli Merlin raczy się pojawić - zaczął Artur - przekaż mu, że lepiej dla niego, żebym go dziś nie znalazł. A poza tym, coś ci kipi. - Gajusz uśmiechnął się i ze stoickim spokojem zamieszał w kociołku. Artur wycofał się, pozwalając wejść Gwaine’owi. Skoro nie w karczmie, to gdzie u licha? Może znów przytrafił mu się jakiś wypadek i leży gdzieś w kałuży krwi? Cholera! Spuścić głupka z oczu na godzinę…Naprawdę zaczynał żałować, że kazał mu się wynosić. Teraz musi marnować czas na szukanie go. Co do tego, że „musi” nie miał żadnych wątpliwości. - Nie widziałeś gdzieś mojego sługi? - zapytał strażnika, który wyglądał na wyjątkowo znudzonego.- Nie - odparł mężczyzna. - To znaczy… szedł z godzinę temu, ale to jeszcze z tobą, panie.- Gdybyś go spotkał, przekaż mu, że go szukam.- Kogo szukasz, mój panie? - W korytarzu pojawiła się praczka Berta. Zbliżała się do nich powoli, wspierając się na lasce.- Mojego sługi, Merlina - mruknął Artur. Wątpił, aby kobieta go widziała, choć Gwen, która znała ją dobrze twierdziła, iż jest bardzo spostrzegawcza.- Jeśli sobie nie poszedł, to jest przy zachodniej bramie. - Król nie zdołał ukryć zaskoczenia. Dlaczego Gwen zawsze musi mieć rację?- Przy zachodniej bramie? Co tam robił?- Tak sobie jakoś… dziwnie stał pod murem, gdzieś patrzył… jakby o czymś rozmyślał. Ja to się nawet śmiałam, bo z daleka mi się wydawało, że ktoś taki stary jak ja się zmęczył i stoi, a tu patrzę, Merlin. - Roześmiała się, ale Arturowi wcale nie było do śmiechu. Dobrze wiedział, dlaczego Berta mogła mieć takie wrażenie, a właściwie nie wiedział, lecz rozumiał o czym mówiła.- Jak dawno to było? - zapytał.- Będzie już chwilę. Zanim się tu przywlokłam, to trochę zeszło. - Król skinął głową i ruszył do wyjścia. Znalazł Merlina dokładnie w miejscu, które opisała Berta. Przez jakiś czas stał w pewnej odległości, przyglądając mu się z uwagą. Chłopak się nie poruszył, nie zauważył też jego obecności. W końcu Artur zdecydował się podejść bliżej. Nie był w żaden sposób przygotowany na to, co zobaczył.- Co?… ty… płaczesz? - wydukał, zdając sobie jednocześnie sprawę, jak głupio musi to brzmieć. Kiedyś ciągle powtarzał: „Żaden człowiek nie jest wart twoich łez”. Choć się do tego nie przyznawał, życie zmusiło go do znacznego zrewidowania tego poglądu. Przyszło mu do głowy, iż może coś stało się z matką Merlina. To całkiem prawdopodobne. Ealdor nie leży w zbyt bezpiecznej okolicy, o czym miał okazję się przekonać. Merlin drgnął i dość gwałtownie odwrócił głowę.- Nie - rzucił, zbyt szybko i dobitnie.- Widzę przecież. - Zdaje ci się. To… gra świateł. - Chłopak wciąż na niego nie patrzył. Artur poczuł się kompletnie bezradny. Nie pierwszy raz udało się Merlinowi do tego doprowadzić. Jeden z największych królów w historii stał na przeciwko swojego ewidentnie nieszczęśliwego sługi i nie miał zielonego pojęcia, jak powinien się zachować.- Wracasz do zamku? - zapytał, nie mogąc wymyślić niczego odpowiedniego