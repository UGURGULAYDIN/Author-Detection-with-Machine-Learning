więc jechałem za nim. Dojrzałem majaczącą w oddali ścianę lasu. Niechybnie zbliżaliśmy się do celu. Niespodziewanie zadygotałem z zimna. Otuliłem się szczelniej płaszczem. Zerknąłem dyskretnie na Artura. Nie wyglądał jak człowiek, który marznie, co nie specjalnie mnie pocieszyło. - Słyszałeś może o Elaine z Astolat? - spytałem, zanim zdążyłem to dobrze przemyśleć. - O Elaine? - Artur odwrócił się i popatrzył na mnie, jakbym zadał wyjątkowo głupie pytanie. - Pani na Shalot, wytwórczyni najpiękniejszych w świecie gobelinów. Mamy kilka w zamku. Jeden z nich ojciec zamówił jako prezent dla… - Urwał nagle. Nie musiał kończyć. Wspominanie Morgany… naszej Morgany w prywatnych rozmowach nadal sprawiało ból. - W każdym razie, Elaine to urocza dziewczyna. Szkoda, że siedzi praktycznie sama na tej swojej wyspie. - Dlaczego sama? - W ostatniej chwili schyliłem głowę, by nie zawadzić o gałąź. - Bo ktoś jej wmówił, że rzucono na nią klątwę i, że umrze, jeśli się stamtąd ruszy. Więc się nie rusza. Nie znalazła męża, zajęła się gobelinami i biedaczka wariuje. Trudno się zresztą dziwić. Ta wyspa to jakiś koszmar. Byłem z ojcem dwa razy i narazie się nie wybieram. Ciągle tam leje, wieje, mogę się założyć, że Elaine słońca na oczy nie widziała. - Kto miał rzucić na nią tę klątwę? - Nie mam pojęcia. Dziwię się, że o tym nie słyszałeś, bo to ty jesteś specjalistą od niestworzonych historii. - Jak widać, nie od wszystkich - mruknąłem. Zamierzałem po powrocie dopytać Gajusza. - W ogóle, dlaczego rozmawiamy o Elaine? - Bez powodu - odparłem szybko. Artur zmierzył mnie badawczym spojrzeniem. - Ktoś o niej wspominał. Byłem ciekawy kto to jest. - Usatysfakcjonowała go ta odpowiedź. - Dobrze, teraz ty coś opowiadasz - rzucił z pozoru obojętnie. - Co? - zapytałem ze zdumieniem. - Cokolwiek. Po prostu mam dość ciągłego oglądania się, żeby sprawdzić czy za mną jedziesz. - Nie musisz się oglądać. - Taa. A potem będę cię szukać po bagnach. Dziękuję bardzo. - Tu nie ma żadnych bagien - zauważyłem z uśmiechem. - Ty już sobie jakieś znajdziesz. - Nie słyszysz mojego konia? - Koń może iść bez jeźdźca. - Trudno było się z tym nie zgodzić. - Ok, sam tego chciałeś. - Zapatrzyłem się w dal. Zrobiłem odpowiednio napuszoną minę, parodiując pewnego lokalnego poetę. Specjalista od niestworzonych historii? A proszę bardzo. - Poszedłem raz głęboko w las, gdzie słońce blask swój gubi. Żurawi krzyk prowadził mnie, wciąż dalej i dalej od ludzi. Zapadła noc, zakwilił kos, głos słodki ciszę spłoszył. Zaszeptał wiatr, liść lekko spadł, dosięgły mnie czyjeś oczy. Przeląkłem się, straciłem dech, czy zjawa to, czy zwierz? Dostrzegłem wnet poważną twarz staruszki, pośród drzew. I rzekła mi: „Powiadam ci, wracaj prędko do ludzi. Usłyszysz dzwon, fałszywy ton, już nikt cię nie obudzi”. - Słońce, w końcu odważnie wyłoniło się zza chmur, dodając światu nieco przyjemnych barw, jakby zamierzało mi udowodnić, że opowiadam głupoty i jeśli jakieś mroczne siły rzeczywiście gdzieś są, to bardzo dobrze ukryte. - Co to było? - zapytał Artur. - W Ealdorze straszyło się tym każdego dzieciaka, który szedł do lasu. - Nie dziwię się, że wyrosłeś na takiego tchórza. - Popatrzył na mnie z drwiącym uśmieszkiem, tym z okresu gdy był wyłącznie zarozumiałym palantem. Udałem, że czuję się urażony. Zaczynałem odzyskiwać dobry humor. Tak mi się przynajmniej wydawało. Artur upolował sarnę i dwa lisy. Cieszył się z tych lisów, aż zaczynał mnie irytować. Przypuszczałem, że szykuje jakiś prezent dla Gwen. Ku jego wielkiej radości, udało mi się upaść w błoto. Myłem się teraz w strumieniu, bo mieliśmy jechać na nocleg do gospody w Howden i zapowiedział mi, że zostanę w lesie, jeśli nie będę choć trochę przypominał cywilizowanego człowieka. Odpowiedziałem, że zasadniczo nie mam nic przeciwko lasom, co uznał za wyjątkowo zabawne. - Umarłbyś ze strachu - stwierdził z przekonaniem. - Tak się składa, że zdarza mi się samotnie chodzić nocą po lesie - odrzekłem. W tym momencie do moich uszu dobiegł przeraźliwy wrzask, wcale nie odległy. - Co to było? - zapytałem. - Co? - Spojrzał na mnie ze zdziwieniem. - Krzyk. Nie słyszałeś? - Nie. - I znowu, tym razem bliżej, głośniej, wyraźniej. Artur nie zareagował. - Coś ci się zdawało, Merlinie. - Możliwe - zgodziłem się. Przeciągły pisk dzięcioła czarnego przeciął powietrze. Wiewiórka przemknęła po gałęziach nad naszymi głowami, niosąc w pyszczku żołądź. Na to co stało się w następnej chwili nie byłem przygotowany. Ów krzyk rozległ się tuż za mną; ohydny, przeszywający. Znałem go bardzo dobrze. Cholera, chyba na wieczór bierze mnie gorączka. Jeszcze tylko tego brakuje. Zakląłem w duchu. Kilka głosów odezwało się na raz, niechciane wspomnienia wracały trudną do powstrzymania falą. - Jedziemy? - Dopiero po fakcie uświadomiłem sobie jak desperacko zabrzmiało to pytanie. - Widzisz? Już się boisz. - Nie. Coś mi zimno - powiedziałem. - Ze strachu. - Nie miałem siły się kłócić. Wszystko co w ciągu dnia udało mi się osiągnąć w kwestii poprawy samopoczucia, prysnęło niczym bańka mydlana. I jeszcze te krzyki. Może naprawdę mam