gladiator, i odnieść sukces?

Tak, był.

— Pierdolony test — narzekał Agron, wchodząc do pokoju.

— W którym zawiedliśmy — powiedział Nasir, zdejmując swoją pelerynę.

— Następny przejdziemy pomyślnie — powiedział Agron i Nasir usłyszał determinację w jego głosie. Nie zareagował, bo nie był tego tak pewien jak Agron. Powiedzie im się następnym razem jedynie wtedy, jeśli on nie będzie stał na warcie. Nadawał się tylko do drążenia pieprzonego tunelu i wydawania posiłków, czyli tego, co by robił, gdyby był jeszcze niewolnikiem. Bo tym naprawdę był. Nie był wojownikiem ani żołnierzem, i nigdy nie będzie wyszkolony na takim poziomie, jakiego Spartakus oczekuje od swoich żołnierzy.

Nie zdawał sobie sprawy, że zacisnął pięści, aż poczuł, jak łagodnie objęły je dłonie Agrona. Wyszarpnął ręce z uścisku i odwrócił się od kochanka, by przygotować do porannego treningu.

— Co cię tak złości? — zapytał Agron, opierając się o ścianę.

— To nie dotyczy ciebie — odrzekł, nie poświęcając Agronowi żadnej uwagi. Czuł na sobie spojrzenie Agrona badające przyczynę jego zdenerwowania, mimo to nie dał mu żadnej wskazówki. Wiedział, że zawiódł, ale nie chciał o tym rozmawiać, nie z Agronem. Nie przeżyłby ponownie okazania przed nim swoich słabości.

Agron westchnął i podszedł do Nasira, kładąc dłonie na jego ramionach.

— Twój gniew jest niesłuszny. Wszyscy byli zaskoczeni przez ten pierdolony test — praktycznie wysyczał.

— Jednak tylko dwóch stało na straży — przypomniał Nasir. Cały czas zaciskał szczękę, aby się powstrzymać przed całkowitym wybuchem przy Agronie.

— I żaden ze ścierw w pobliżu mnie nie znalazł pieprzonej broni — odpowiedział.

— To było moje pierdolone zadanie wyczekiwać ataku! — krzyknął. — Mogłem tylko stać na warcie. Teraz obawiam się, że już nawet nie będę mile widziany na treningu.

Agron przesunął dłoń na twarz Nasira, łagodnie obejmując jego szczękę.

— Jeśli tak się stanie, sam będę cię trenować. — Uśmiechnął się, najprawdopodobniej chcąc go uspokoić.

Nasir spojrzał na niego, ale nic nie odpowiedział. To naprawdę było takie proste z Agronem. Nie chciał widzieć Nasira siedzącego z boku, kiedy wiedział, jak bardzo chciał, potrzebował pomagać. To dlatego Nasir miał mu towarzyszyć podczas zwiadu na statkach handlowych. Jednak to nie usunęło wątpliwości ani żądła niepowodzenia z jego umysłu.

— Posilę się przed treningiem — rzekł Agron, puszczając jego twarz. — Przyłączysz się?

— Mam własne sprawy do załatwienia — odpowiedział mu.

Agron skinął głową i zostawił go jego własnym myślom, za co był mu dozgonnie wdzięczny. Był jeszcze wściekły i nie chciał na niego wylewać nienawiści i gniewu. Jeśli Agron by został, kontynuowałby też starania, by go uspokoić, ponieważ nienawidził, gdy Nasir czymś się martwił. Ale choć bardzo mile widziane były komfortowe słowa i dotyk Agrona, nie tego potrzebował w tym momencie. Musiał czuć w sobie przepływ gniewu, aby móc go wykorzystać na swoją korzyść w trakcie treningu. Chciał mieć okazję udowodnić swoją wartość, Spartakusowi, Agronowi, pieprzonemu Lugo, całemu obozowi, jeśli zajdzie taka potrzeba.

Teraz, kiedy wyzdrowiał, sam o siebie zadba.

Wziął głęboki oddech, starając się wyglądać na spokojnego, gdy wyszedł na światło wczesnego poranka, aby rozpocząć trening, ale krew nadal płonęła w jego żyłach. Stanął obok Agrona na piasku, czekając aż Spartakus przemówi. Wokół niego wszyscy kłócili się i krzyczeli, więc i jego gniew ponownie rozgorzał. Chciał chwycić za broń i móc wykorzystać go do lepszego celu.

Agron musiał wyczuć jego wzburzenie, bo położył mu rękę na plecach, ciągnąc nieznacznie do siebie, zarówno w komforcie jak i ostrzeżeniu. Gniew Nasira nie zrobi nic dobrego, gdy będzie tutaj tak stał — jak jasno wynikało z tych wszystkich kłótni wokół niego. Wziął głęboki oddech i przysunął się bliżej Agrona.

Zapewne bogowie patrzyli i śmiali się z rozbawieniem na myśl, że Agron próbował go uspokoić. To zazwyczaj Nasir był tym, który uspokajał gladiatora. Być może towarzystwo Agrona wpłynęło na niego na więcej sposobów, niż miał pojęcie.

Próbował słuchać tego, co mówił Spartakus, ale był zbyt rozproszony przez sposób, w jaki Lugo wpatrywał się w niego, a potem jego miecz.

— Daj Lugo wojownika na wartę — odezwał się nagle niski człowiek. Agron odwrócił się do niego i położył dłoń na jego torsie, nie pozwalając mu się zbliżyć. — A nie karła bez jaj!

Nasir rzucił się do Lugo, ale zatrzymało go ramię Agrona. Gladiator trzymał obie ręce w górze, starając się utrzymać Lugo i Nasira w odległości.

— Moje jaja nie pozwoliły na wtargnięcie — wysyczał Nasir, walcząc z Agronem. — To ty miałeś zamknięte oczy w pogoni za snami.

Agron opuścił ramię, którym powstrzymywał Nasira i odwrócił się twarzą do Lugo. Nasir miał tylko moment, by podziwiać rozpalający się dla niego temperament Agrona.

— Zasnąłeś? — spytał Spartakus ze swojego miejsca na szczycie schodów.

Agron górował nad Lugo, gdy mówił:

— I ty winisz Nasira, leniwy ścierwie!

Nasir poczuł mały uśmiech na ustach i przypływ ciepła w policzkach na myśl, że Agron staje w ten sposób w jego obronie. Choć może to również odżył gniew z ostatnich godzin.

— Przestań bronić swojego chłoptasia — zawołał Kriksos — i spójrz na własne porażki!

Agron odwróciła się do niego i zaczął podchodzić. Nasir zakołysał się na piętach w próbie zatrzymania go albo pomocy, jeszcze nie zdecydował.

— Więc zróbmy test jeszcze raz,