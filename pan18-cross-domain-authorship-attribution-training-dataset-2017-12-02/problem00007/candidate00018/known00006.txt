, by to podziałało. Tym niemniej chciał to zmienić, aby dowiedzieć się, co tak bardzo zaprzątało jego myśli.

	Chwycił Nasira za ramię, gdy ten próbował odejść wraz z innymi po przemowach.

	— Nasirze, chciałbym zamienić z tobą słowo — powiedział cicho. Nasir tylko skinął głową i dał się poprowadzić na stronę, z dala od innych. Tam patrzył na Agrona, czekając aż przemówi pierwszy. Agron przyciągnął go bliżej, chcąc uniknąć przypadkowego podsłuchania. — Co cię tak martwi?

	— Prosisz o odpowiedź, której nie zrozumiesz.

	Agron zmrużył oczy.

	— Więc mi wyjaśnij. — Nasir odwrócił wzrok i zacisnął szczęki, ale nic nie powiedział. Agron zaklął cicho, zły na to, że chłopak wciąż był uwięziony w umyśle niewolnika. Puścił jego ramię i przesunął dłonią w dół, aż dotarł do dłoni i zabrał rękę — Mów otwarcie. Nie musisz ukrywać swoich myśli.

	Nasir spojrzał na niego i wziął głęboki oddech.

	— Pytasz, co mnie martwi, bo nie rozumiesz, dlaczego nie zgadzam się z tobą w działaniach przeciwko Kriksosowi.

	Agron przechylił głowę.

	— Chciałem tylko uchronić ludzi od niebezpiecznej misji do kopalni, gdzie z pewnością czeka ich śmierć.

	Nasir pokręcił głową.

	— Wierzysz w swoje postępowanie właśnie dlatego, by wielu oszczędzić, ale nie pomyślałeś o tym, że możesz się też mylić.

	— Jedynie próbuję ratować ich życie — powtórzył Agron. Twoje życie, dodał w myślach.

	Nasir skinął głową.

	— To oczywiste, ale nie pomyślałeś o tych, którzy uważają, że warto zaryzykować.

	— Czemu coś takiego może być warte ryzyka? — spytał. — Na pewno wiedzą, jak mała jest szansa, że ujdą z życiem.

	— Sprawy serca nie tak łatwo ogarnąć rozsądkiem — odpowiedział Nasir. — Widzisz to jako bitwę, której nie wygrasz, ale dla Kriksosa i innych to misja ratowania ukochanej osoby od dalszego cierpienia. Ta myśl przeważa nad jakąkolwiek obawą o utratę życia.

	Agron westchnął i potarł dłonią swoje krótkie włosy.

	— Mówisz tak, jakbyś tego doświadczył.

	— Nie w ten sposób, ale rozumiem — odrzekł Nasir i popatrzył Agronowi w oczy. — Jeśli chodziłoby o mojego ukochanego i była najmniejsza szansa, że mogę go uchronić od cierpień, zrobiłbym to i pomodlił się do bogów o przychylność. Nawet gdyby to kosztowało moje życie, czerpałbym otuchę w świadomości, że jest bezpieczny.

	Agron odwrócił wzrok i próbował nie myśleć o swoim bracie. Czyżby zrobił poważny błąd?

	— Ty po prostu widzisz w tym ratowanie życia swoich braci i nie ma w tym błędu — dodał Nasir cicho.

	— Powiedziałbyś mu? — spytał Agron. — Powiedziałbyś, że jego Nevia została uwięziona w kopalni, po tym jak przekazywano ją z rak jednego pana do kolejnego?

	Nasir odwrócił wzrok i zacisnął dłonie na plecach.

	— Nie wiem, co bym zrobił. Wiem tylko, że gdybym był Kriksosem, to chciałbym znać los ukochanej, choćby tylko po to, by się próbować z nim pogodzić. — Nasir westchnął i pozwolił, by ręce opadły po jego bokach. — Zarówno śmierć lub ponowne spotkanie. — Spojrzał na Argona na chwilę, zanim odszedł, pozostawiając go jego myślom.

	Agron udał się usiąść pod ścianą na uboczu, gdzie mógł czuwać nad innymi, i pomyśleć nad słowami Nasira. Chłopak mówił z przekonaniem, kiedy wyrażał swoje myśli, jednak kierował się sercem — czymś, co zawsze było niebezpieczne w walce, i czego nauczył się na własnej skórze. Pomyślał o bracie. Jego głupim bracie, którego starał się chronić przez całe życie, ale nie udało mu się tego zrobić, gdy ten odwrócił sytuację i uratował jego. Czy nie o tym mówił Nasir? Że próba ratowania kogoś, kogo się kocha, była warta każdej ceny, nawet własnego życia? Agron wiedział, że gdyby było na odwrót, bez namysłu oddałby swoje życie, aby uratować brata. Nie miało znaczenia, że przejdzie w zaświaty, tak długo jak jego brat by wciąż żył.

	Na tym polegała różnica, której Nasir nie widział. Gdyby powiedział prawdę o losie Nevii, to byłoby kosztem nie tylko życia Kriksosa, ale też tych, którzy stanęliby u jego boku w głupiej próbie ratunku. Galowie bez wątpienia dołączą do swojego lidera, a ich szeregi zostaną przetrzebione. Spartakus prawdopodobnie także przyłączy się do Gala z powodu obietnic złożonych między nimi. A gdyby Spartakus poszedł i poległ, zabrakłoby im przywódcy, obu przywódców — choć nigdy nie przyznałby tego na głos, wolałby być martwy.

	Oparł głowę o ścianę i patrzył tępo przed siebie. Nie interesował się ludźmi wokół niego. Wpatrywał się w pustą przestrzeń przed sobą i pozwolił myślom wędrować, modląc się do bogów, w których nie wierzył, że podjął właściwą decyzję.

	Choć zaczynał wątpić w siebie coraz bardziej.

	Nagle poczuł obecność u swego boku i obrócił głowę, by zobaczyć, że to Nasir usiadł koło niego.

	— Twoje myśli całkowicie cię pochłonęły — powiedział cicho Syryjczyk.

	— To twoje słowa dały mi dużo do myślenia. — Odwrócił wzrok z powrotem na ludzi przed nim.

	— Przepraszam, nigdy nie...

	— Nie przepraszaj, Nasirze. Mówiłeś dobrowolnie i rozsądnie. Twoje słowa nie oferują komfortu, lecz niosą prawdę, której nie dostrzegałem.

	— Nie chciałem wzbudzić w tobie wątpliwości — rzekł Nasir i odwrócił się, by podążyć za wzrokiem Agrona. — Co przykuwa twoją uwagę?

	— Nic na tym świecie. To myśli i wspomnienia, które rejestruje umysł. — Nasir skinął głową