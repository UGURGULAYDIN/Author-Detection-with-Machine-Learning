gniew powrócił. Jak on śmie wyglądać, jakby był tym, który został zraniony. Pracował ze Spartakusem, podczas gdy Nasir przebywał z pieprzonym Sycylijczykiem... Po tym, jak powiedział Nasirowi, że nie podoba mu się sposób, w jaki ten mężczyzna na niego patrzy. To Nasir był tym, który go zdradził.

Zacisnął zęby.

— Nie mam ani czasu, ani ochoty. Może Kastus je znajdzie — powiedział gniewnie, po czym odwrócił się i wyszedł bez słowa.

Starał się utrzymać uwagę na Spartakusie i zadaniu, które mu zlecono, ale nie mógł, bo Nasir przepełniał jego umysł. Podobnie jak życie i serce. Co zrobi, jeśli Nasir postanowił od niego odejść? Jak miał żyć bez serca?

Westchnął i spojrzał na plac, gdzie odbywał się trening. Jego wzrok padł na Kriksosa, który wpatrywał się przenikliwie w Spartakusa. Nie byłoby to godne uwagi, gdyby nie rzeź, która wydarzyła się poprzedniej nocy. Obawiał się, że Kriksos knuje coś jeszcze.

— Nie podoba mi się sposób, w jaki na ciebie patrzy — powiedział w końcu.

Spartakus uśmiechnął się kącikiem ust.

— Spojrzenie to znam dobrze, odkąd zostaliśmy niewolnikami Batiatusa.

Agron pokręcił głową.

— Boję się, że powróci do dawnych czasów — powiedział, nadal obserwując Gala. — Wielu uważa, że Kriksos będzie biernie przypatrywał się zabijaniu więźniów.

Spartakus popatrzył na niego.

— A ty kogo popierasz w tej sprawie?

Agron wiedział, że był po stronie Spartakusa i to się nigdy nie zmieni, jednak rozumiał Kriksosa i jego czyny poprzedniej nocy. Odwrócił się do przyjaciela i uśmiechnął.

— Ciebie. I zawsze będę na polu bitwy.

Spartakus chwycił go za ramię, zwracając jego uwagę z powrotem na walkę pod nimi.

— Wróć do willi. Chcę, abyś strzegł Laetii.

Agron westchnął.

— Czy to mądre opuszczać mury miasta z tak niepewnymi ludźmi w nim? Czy nie powinieneś spróbować słów, by wyleczyć ropiejącą ranę? — zapytał, patrząc na Gala. Jego myśli powróciły do Nasira i ich kłótni. Wiedział, że musi z nim pomówić, wyjaśnić swoje postępowanie i dać też szansę na wyjaśnienia Nasirowi. Ale bał się jaki będzie tego wynik.

— Mam dość słów — powiedział gwałtownie Spartakus, zanim się oddalił.

Zaskoczył tym Agrona i wyrwał go z zamyślenia. Jednak jego słowa dzierżyły prawdę. Agron próbował rozmawiać z Nasirem kilka dni temu, gdy Sycylijczyk po raz pierwszy zwrócił uwagę na Nasira. Czuł się głupio i odsłonięty, kiedy próbował mu wyjaśnić, jak był przerażony możliwością jego utraty.

To był strach, który podsycał jego gniew, ponieważ jeśli gniew zmusił Nasira do odejścia, to właśnie na to mógł zrzucić winę. Wówczas nie oznaczałoby to, że nie był wart uczuć Nasira, tylko że on odszedł z powodu jego gniewu. A jeśli pojawił się ktoś inny, ktoś lepszy, Nasir mógłby zobaczyć, że Agron nie był wart jego miłości i uwagi.

Nie był głupcem. Wiedział, że gdyby został porównany ze Spartakusem lub Oenomausem, lub choćby pieprzonym Kriksosem, to okazałoby się, że nie dorastał im nawet do pięt. I choć on zdawał sobie z tego sprawę, to nie chciał, aby zobaczył to Nasir, ponieważ był słaby i nie potrafił już bez niego żyć. To dlatego nie porozmawiał z Nasirem. Nie chciał usłyszeć od niego, że w końcu otworzył oczy i zrozumiał, że zasługuje na więcej, że zasługuje na kogoś lepszego niż Agron.

***

Słuchał jednym uchem człowieka przekazującego wieści z willi, ale jego oczy nie opuściły Nasira. Syryjczyk siedział teraz wśród Rzymian, próbując ich uspokoić miłym uśmiechem i łagodnym dotykiem.

Agron chciał dostać się szybko do doków, aby pomóc Spartakusowi w powrocie do miasta i przekazać mu nowe informacje.

— Agronie — powiedział Nasir cichym głosem, wstając. — Zatrzymaj się na chwilę.

Agron spojrzał na niego.

— Spartakus jest w dokach. Chciałbym go powitać. — Odwrócił się ponownie, by wyjść, ale poczuł, że dłoń Nasira ciągnie go za ramię i przytrzymuje.

— A ja bardzo chciałbym porozmawiać — odrzekł Nasir, szukając czegoś w oczach i twarzy Agrona.

— Nadal nie mam na to czasu! — odkrzyknął i zaczął odchodzić. Musiał się oddalić od Nasira, aby nie poruszać tego tematu teraz, ponieważ miał obowiązki do wykonania. I nie miał słów, ani sposobu, jak wyrazić Nasirowi swoje myśli. Przynajmniej nie było takiego, którego by już nie próbował. Ale tym razem Nasir nie dał się zbyć.

— Czy to powszechna cecha ludzi na wschód od Renu, by uciekać przed walką?

Agron zatrzymał się.

— Nie. — Odwrócił się i podszedł do kochanka. — Ale nauczyłem jednego Syryjczyka srać kłamstwami i uznawać je za najsłodszy nektar. — Wypchnął ze swojej świadomości wyraz, jaki pojawił się na twarzy Nasira po tych słowach.

— Nie złamałem twojego zaufania — powiedział Nasir; jego głos był cichy i pełen pasji.

— Byłeś z Kastusem — oskarżał Agron — po tym jak rozkazałem ci nie przebywać z nim. — Wiedział, że powiedział przykre rzeczy, ale miał nadzieję, że dzięki nim Nasir nie zechce już ciągnąć tematu.

— Rozkazałeś? — Nasir jednak nie rezygnował. — Obroża, która była na mojej szyi jest odległą przeszłością. Nie myśl, że założę ją z powrotem dla ciebie — nieomal krzyknął.

Agron odwrócił się i podszedł do niego.

— Nie wkurwiaj mnie — syknął. Ostatnią rzeczą, jakiej pragnął było, by inni usłyszeli