Wraz ze złotym błyskiem w oczach przyszła szybka i potężna magia.

Artur westchnął, gdy bestia zamieniła się w kamień, potem w popiół. Jak tylko czarodziej rozluźnił się, doskoczył do niego, chwycił za ramię i pociągnął do biegu. 

— Wspomniałem, że one zawsze chodzą parami? 

— Co? — zapytał Merlin z niedowierzaniem, zanim rozległ się kolejny pisk.

Świt zastał króla Camelotu i jego służącego nad rzeką brudnych, zmęczonych i obolałych. Czarodziej wszedł do wody i zanurzył się w niej po głowę, zbyt zmęczony, by się rozbierać. Artur uśmiechnął się. 

— Daj spokój, Merlinie, nie było aż tak źle. Ćwiczysz czasem, prawda? - chłopak wrócił na brzeg, wysuszył za pomocą magii zniszczone ubranie i podsunął Arturowi pod nos swoje ręce. Jakoś, choć nie był pewien jak to się stało, były nie tylko posiniaczone, ale również pocięte, podrapane - mag zdołał się również poparzyć. Artur zaśmiał się i wstał. — Przestań być takim dzieckiem. — Jak za dawnych czasów odruchowo pochylił się i pocałował przyjaciela łagodnie i delikatnie; znajome, miękkie usta spotkały się z jego, po czym wycofały się niechętnie. — To tylko lekkie obrażenia. 

Dopiero po chwili zdali sobie sprawę z tego co się stało i obaj zamarli. Merlin po chwili oszołomienia zdołał wydusić z siebie ciche: 

— Artur? — I zanim mógł powiedzieć coś jeszcze, król oddalił się, mówiąc przez ramię:

— Przepraszam, zapomnij o tym. Wezmę szybką kąpiel i potem wrócimy do domu.

Zanurzając się w ciszy w wodę, przeklinał Merlina i Morganę.

Król zapomniał, że Merlin, dawny Merlin, nie potrafił się zamknąć. Przez całą podróż do domu chłopak niestrudzenie pytał o pocałunek, ale Artur tylko go zbywał. Było to naprawdę niewygodne i stresujące dla młodego czarodzieja. Wiedział, że zarówno Artur jak i on nigdy nie myśleli o sobie w ten sposób. Obaj byli mężczyznami, to nie miało sensu, i przecież przez większość czasu nienawidził księcia. A poza tym Artur miał Gwen. Wszystkie te myśli sprawiły, że poczuł się zakłopotany i jeszcze bardziej zmęczony. Czy chciał, by to się powtórzyło, czy podobało mu się? Kiedy dotarli do zamku, Artur spełnił obietnicę. Sprawił mu niespodziankę, jakiej nigdy by się nie spodziewał. Zaprowadził go do wielkiej biblioteki, a potem — zdumiewające — namówił starego bibliotekarza, by zostawił swoje cenne książki. Wracając do Merlina, klasnął w dłonie i uśmiechnął się. — Zabieraj się do czytania. Czarodziej rozejrzał się zaskoczony po ogromnym księgozbiorze. — Arturze, naprawdę nie sądzę, by to był dobry pomysł. — Merlinie, w przyszłości nie potrzebujesz żadnej księgi zaklęć, ponieważ — popukał chłopaka w czoło — to wszystko jest tutaj. — powiedział i zostawił go zagubionego pośrodku morza książek. Merlin nie miał pewności czy był mu wdzięczny, czy nie. Po wyjściu z biblioteki Artur udał się do komnat Morgany. Gwen skończyła właśnie układać bukiet, gdy wszedł. — Och, Arturze, nie wiedziałam, że wróciliście tak wcześnie. Szukasz panienki Morgany? Mężczyzna kiwnął głową szorstko. — Tak, widziałaś ją? Gwen uśmiechnęła się szeroko. — Właśnie poszła zobaczyć się z twoim ojcem. Powinna niedługo wrócić. Artur skinął głową. — Poczekam. — Służka przytaknęła i odwróciła się do sukien swojej pani. — Zauważyłaś może ostatnio czy coś dziwnego dzieje się z Morganą? — Gwen zamarła na chwilę, po czym powoli spojrzała na niego. — Nie wiem, co masz na myśli, panie — odpowiedziała, odwracając wzrok. — Nieważne, to nic takiego. Dziewczyna wyprostowała się powoli, przygryzając nerwowo wargę i powiedziała cicho: — Cóż, teraz, jak o tym wspomniałeś... odkąd wróciła, wydaje się być trochę dziwna. Ona... ona nie jest taka jak wcześniej. Artur skinął głową. — Tak, nie jest — zgodził się. Minęło kilka minut ciszy, zanim powiedział, nie mogąc się powstrzymać: — Gwen, chciałem, żebyś wiedziała... — Arturze? — Chcę tylko, byś wiedziała, że choćby nie wiem co się zdarzyło w przyszłości, to pragnę twojego szczęścia. Gwen wyglądała na zdezorientowaną, ale uśmiechnęła się. — Oczywiście ja też tego chcę dla ciebie. Artur wiedział, że powinien na tym zakończyć, jednak dodał jeszcze: — Kiedy będę królem, sprowadzę do Camelotu Lancelota. Zostanie wspaniałym rycerzem. Dziewczyna zaskoczona wpatrzyła się w niego z szokiem i poczuciem winy w oczach. — Arturze? Mężczyzna potrząsnął głową. — Nie martw się, Gwen, tylko zapamiętaj, co powiedziałem. Po tych słowach pojawiła się Morgana i służka wyszła. — Arturze, nie wiedziałam, że już wróciłeś. Uśmiechnął się z wyższością. — Dlaczego brzmisz na niezadowoloną z tego powodu? Uśmiech Morgany zgasł. — Nie wiem, co masz na myśli, Arturze. Wszystko w porządku? — Czuję się dobrze. Podejdź do mnie. — Artur wziął dłonie Morgany w swoje. — Chcę tylko, żebyś wiedziała o czymś, co nie może wyjść poza tę komnatę. Dobrze. Ostatniej nocy zostałem zaatakowany przez Druidów. — Morgana spojrzała na niego zszokowana, ale po kilku chwilach udało się jej przybrać neutralny wyraz twarzy. — Chcę, żebyś wiedziała, że dobrze o tobie myślę. Jesteśmy praktycznie bratem i siostrą. Chcę, abyś wiedziała, że cię kocham — powiedział szybko, jakby to sprawiło ból wielkiemu królowi Albionu. — Chcę też, abyś wiedziała, że kiedy będę królem, przywrócę magię