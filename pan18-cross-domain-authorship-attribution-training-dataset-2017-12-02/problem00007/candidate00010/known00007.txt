białe zęby. Żadnych kłów, zauważył Harry z lekkim rozczarowaniem. Wyglądało na to, że naprawdę dał się nabrać. Pocieszał się tym, że mężczyzna przynajmniej był przystojny, no i nie był nastolatkiem. Tak właściwie to wyglądał gdzieś na dwadzieścia cztery lata; o pięć lat więcej, niż miał Harry. — Jestem Louis Tomlinson — przedstawił się mężczyzna, podnosząc się z miejsca i wyciągając do niego dłoń. — Harry Styles — wydukał Harry, oddając uścisk. Skóra mężczyzny była dość chłodna w dotyku, co sprawiło, że żołądek Harry’ego zacisnął się w ciasną kulkę. — Proszę, usiądź — powiedział Louis, wskazując mu miejsce naprzeciwko siebie, po czym zajął swoje własne. — Naprawdę doceniam to, co robisz. — Co robię? — zapytał głupio Harry. — Zgadzasz się, żebym mógł się z ciebie pożywić — odpowiedział Louis, jakby to było coś całkowicie oczywistego. Przechylił głowę na bok, gdy Harry wciągnął z szokiem powietrze do płuc. — Coś nie tak? — Naprawdę jesteś… — zaczął Harry szeptem, ale urwał, czując się dziwnie. Wciąż nie był pewien, czy to nie był zwykły żart. — No wiesz… Louis zmarszczył brwi, jakby nie rozumiał, o co chodzi. — Jestem czym? — zapytał, po czym w jego oczach zalśniło zrozumienie. — Pytasz, czy naprawdę jestem wampirem? Harry był w stanie tylko kiwnąć głową i próbować oddychać normalnie. — Myślałem, że to dość oczywiste — zauważył Louis, stukając bladym palcem w stolik. — Zarejestrowałeś się na stronie dla dawców krwi dla wampirów i wysłałeś swoje zgłoszenie, więc spodziewałem się, że wiesz  to wszystko. — Umm — stęknął Harry. — Nie byłem pewien, czy to nie jest jakiś żart. — Zapewniam cię, że nie jest — odpowiedział Louis, unosząc górną wargę i ukazując pokaźną parę kłów, której nie było tam jeszcze kilka sekund temu. Harry odchylił się w krześle, prawie piszcząc z zaskoczenia, co wywołało na wargach Louisa uśmieszek. — Wampiry naprawdę istnieją? — wysapał Harry. — Siedzisz z jednym z nich przy stoliku — oświadczył nonszalancko Louis, jakby właśnie nie zniszczył mu całego światopoglądu. Po tym zapadła między nimi cisza; Harry próbował sobie wszystko poukładać w głowie. Nie rozumiał, jak mógł nagle znaleźć się z punktu, gdzie uważał wampiry tylko za wymysł ludzi, w punkcie, gdzie siedział z jednym z nich w tym samym pomieszczeniu, bo na stronie internetowej zaoferował mu się jako obiad. To było raczej trudne do przetworzenia, chociaż gdzieś głęboko w środku zawsze wierzył, że legendy o krwiopijcach mogły być prawdziwe. — Jeśli chcesz się wycofać, zrozumiem. — Głos Louisa wyrwał go z zamyślenia. — Nie — powiedział szybko Harry, kręcąc dodatkowo głową. — Ja… Um, chętnie zostanę. Po prostu trochę mnie zaskoczyłeś, to wszystko. Ale ja… Um, potrzebujesz jeść, prawda? To sprawiło, że Louis roześmiał się wdzięcznie, odchylając bladą i elegancką szyję lekko w bok. Harry nie wiedział co dokładnie, ale w Louisie było coś delikatnego, ale zarazem tak męskiego, że miękły mu kolana. Jego towarzysz nie był jakiejś rosłej postury, ani nie miał rozbudowanych mięśni, ale drzemała w nim uśpiona siła. Harry zagryzł wargę, starając się powstrzymać potok myśli. — Jak to zrobimy? — wyrzucił z siebie, zaciskając dłonie na swoich udach. — Najpierw zjesz kolację, a kiedy będziesz gotowy, pojedziemy do mnie do mieszkania. Jeśli to w porządku — oznajmił Louis, podpierając głowę na rękach. — Obiecuję, że przed północą wrócisz w jednym kawałku do swojego domu. — Jestem średnio głodny — przyznał Harry i była to prawda. Był tak podekscytowany, że ostatnie, o czym mógł myśleć, to jedzenie. Louis jedynie pokręcił głową. — Ty karmisz mnie, ja karmię ciebie — powiedział tonem, który nie zostawiał miejsca do sprzeciwu. — Okej. — To było jedyne, co Harry mógł z siebie wydusić. Zajęło mu pół godziny powolnego konsumowania łososia, aby przestać w głowie wrzeszczeć: „siedzę z wampirem”. Kiedy skupił się na osobowości Louisa, a nie na tym, czym mężczyzna był, udało mu się przestać się jąkać i zachowywać jak głupek. Żartował i śmiał się, wypytując Louisa o rzeczy, o które zwykle pytał ludzi na pierwszych spotkaniach. Jednak fakt, że pytania były normalne, nie znaczyło, że odpowiedzi też takie były. Louis miał sto dziewięćdziesiąt osiem lat, chociaż został przemieniony w wampira w wieku dwudziestu trzech lat i w tym wieku biologicznym się zatrzymał. Jego jedyną rodziną była ta, którą sam sobie wybrał: dwóch przyjaciół — Zayn oraz Liam. Harry zapytał go jeszcze, czym się trudni, kiwając głową z uznaniem, gdy usłyszał, że Louis zajmuje się giełdą i odrestaurowywaniem starych budynków, które potem sprzedaje za dwa razy wyższe ceny. — Możesz wychodzić na słońce? — wyrzucił wreszcie z siebie pospiesznie, ponieważ cholernie go ciekawił ten aspekt życia Louisa. Mężczyzna uśmiechnął się do niego. — Teraz już tak — odpowiedział spokojnie. — Młode wampiry nie mogą wychodzić, ponieważ słońce od razu je spala, ale im dłużej żyjesz, tym bardziej adaptujesz się do otoczenia. Jednak rzadko wychodzę na światło słoneczne, zawsze sprawia, że boli mnie głowa, a skóra nieprzyjemnie swędzi. — Och — mruknął Harry, odkrawając kolejny kawałek łososia. Wciąż czuł się odrobinę niezręcznie z tym, że tylko on jadł, a Louis