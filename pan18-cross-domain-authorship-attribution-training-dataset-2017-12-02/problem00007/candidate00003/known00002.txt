lubił, gdy ktoś go wtedy przytulał.— Wybacz — powiedziała, odsuwając się od niego i wskazując mu jego ubrania, schludnie ułożone na krześle.— Och, dzięki Bogu! — Tony sięgnął po bokserki i zaczął się szybko ubierać.— Ekchem... Co tu się dzieje?Gibbs odwrócił się i ujrzał nowego asystenta Abby, spoglądającego zza drzwi, wyglądającego na całkowicie zdezorientowanego widokiem nagiego DiNozza. Abby miała ostatnio zdecydowanie za dużo pracy i Vance nalegał na to, by zgodziła się przyjąć przynajmniej tymczasową pomoc. Na początku była wprost wściekła. Jednak w momencie, w którym poznała Dana, złość nagle jej przeszła, i Abby pozwoliła mu zostać. Gibbs podejrzewał, że ta nagła zmiana zdania miała coś wspólnego z tym, iż Dan miał długie, czarne włosy, twarz białą jak śnieg i siedemnaście kolczyków — tylko w prawym uchu. Był również skłonny nosić skórzane spodnie i obcisłe czarne koszulki z nadrukami takimi jak: „Żyje się po to, by umrzeć” lub „Wypij moją krew”.— Wszystko w porządku, Dan — zapewniła radośnie Abby. — Po prostu Tony zmienia się w słodkiego szczeniaka golden retrievera za każdym razem, gdy jest przestraszony lub podekscytowany. To wszystko. Dlatego jest nagi.Dan spojrzał na nią.— Och. W porządku — powiedział, kiwając z rozbawieniem głową, jakby wcale właśnie nie usłyszał czegoś całkowicie niedorzecznego.— Abby! — syknął Tony. — Sądziłem, że ustaliliśmy, że jedynie członkowie naszej ekipy i Vance mogą o tym wiedzieć, więc dlaczego, do cholery, mówisz o tym temu Draculi Danowi?— Och. — Abby wyglądała na zaskoczoną. — Chyba po prostu uważam go już za członka ekipy, Tony. Dopasował się do nas.— Jak on się odmienia? — spytał zaintrygowany Dan.— Kiedy się uspokaja albo przestaje się bać, po prostu się zmienia. Wyjątek stanowi pięć dni w miesiącu, w czasie pełni, kiedy to spędza całe noce w postaci szczeniaka — wyjaśniła ochoczo Abby.— Super! — powiedział Dan.Tony sięgnął po buty z nadąsaną miną.— Uwierz, w rzeczywistości wcale nie jest tak fajnie — powiedział posępnie.— Jak to się stało? — zapytał Dan. — Przypomina mi to trochę przekleństwo rzucane przez cyganki.— Coś w tym stylu — przytaknęła Abby, kiwając głową. — Tony miał przesłuchać pewną starszą panią i...— Był dla niej wredny, więc go przeklęła? — zasugerował asystent.— Nie, tak naprawdę byłem dla niej bardzo miły — warknął DiNozzo. — Nigdy nie jestem wredny dla starszych pań, mały Draculo.— Tak, on był bardzo miły i postanowiła mu w ten sposób podziękować. Powiedziała, że to forma prezentu — wyjaśniła Abby. — Prezentu, który pomógłby mu odnaleźć jego prawdziwe „ja” i uzyskać to, czego najbardziej pragnie jego serce.— Tylko że z niechcianymi prezentami jest zazwyczaj tak, że możesz je oddać do sklepu i dostać zwrot pieniędzy — wymamrotał Tony. — Ale nie w tym przypadku. O, nie! Tym razem muszę się męczyć przez cały rok, nim zaklęcie przestanie działać.— Mogło być gorzej, DiNozzo — zaśmiał się Gibbs.— A niby jak, Gibbs? Błagam, oświeć mnie, co może być gorszego niż zmienianie się w szczeniaka za każdym razem, gdy jestem przestraszony lub podekscytowany, a potem odmienianie się w dorosłego, nagiego mężczyznę na oczach obcych ludzi, na przykład w zatłoczonych centrach handlowych lub, czekaj, czekaj, przed przedstawicielem samego SecNavu? — zapytał Tony histerycznym głosem.— Twoje prawdziwe „ja” mogłoby być szczurem — wytknął Jethro.— Gibbs ma rację, Tony! — zauważyła Abby. — A zamiast tego jesteś słodkim, małym szczeniaczkiem. Za każdym razem, gdy się w niego zmieniasz, mam ochotę cię cały czas tulić.— Tak... To jest właśnie to, co każdy facet chciałby usłyszeć. To, że z charakteru jest tak naprawdę słodkim szczeniakiem — westchnął żałośnie Tony.— Więc, co przestraszyło cię tym razem? — spytała Abby.Tony zapiął koszulę, wyraźnie nieświadomy tego, iż wciąż miał na sobie obrożę i smycz.— Nie przestraszyłem się — mruknął.— Więc się podekscytowałeś? — zaśmiała się. — W windzie? Co mogło cię podekscytować w windzie, Tony?DiNozzo zarumienił się ponownie i udawał, że zapina pasek.— Tony? — powtórzyła, tym razem groźniej.— Och, dobra, dobra! Przyszedłem tu, by cię o coś zapytać. Ledwie wyszedłem z windy, a usłyszałem, jak mówisz Jimmy’emu, że dziś są urodziny Dana i kazałaś mu z tej okazji kupić pudełko pączków z galaretką.— Podekscytowały cię pączki z galaretką? — zdziwiła się Abby. — Jesteś dziwny, Tony.— Cóż, to ty kazałaś kupić te posypane cukrem pudrem! — zaprotestował DiNozzo, rumieniąc się po czubki uszu. — Przyznaję, że byłem podekscytowany. Kto by nie był? Pomyślałem, że po prostu wrócę do windy i powiem o tym wszystkim, a po chwili... — Wzruszył ramionami. — Szczeniak. W windzie. Gdy drzwi otworzyły się ponownie, dosłownie oszalałem i zacząłem biegać po całym biurze. Kurtka McGee, ta skórzana, wisiała na oparciu krzesła, i po prostu nie mogłem się powstrzymać. Nie masz pojęcia, jak cudownie pachnie taka kurtka, gdy twój nos jest wręcz stworzony do wąchania.— Ojej... Znów pogryzłeś kurtkę McGee? — Abby poklepała go współczująco po ramieniu. — On cię naprawdę ukatrupi, DiNozzo.— Po prostu nie mogę się powstrzymać — westchnął Tony. — Nie wiesz, jak to