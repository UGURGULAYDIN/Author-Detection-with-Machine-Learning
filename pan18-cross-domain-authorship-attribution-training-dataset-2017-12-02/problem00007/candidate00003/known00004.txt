a i całowaniu go w dole pleców. Może, kto wie, mógłby mieć to wszystko. Ale teraz jedyne, co mu pozostało, to odganianie od siebie takich myśli.  


 



***


  Decyduje się wysłać list. Podpisuje go jako “Brat” i ma nadzieję, że nie wpadnie on w niepowołane ręce.  


 



***


  — Naprawdę go zraniłeś — odzywa się Varrik w trakcie partyjki Diamondback**. — Chyba nie nadążam — odpowiada Fenris, choć ma przybijające poczucie, że jednak nadążył. Varrik kiwa głową, wskazując brodą na ladę barmana, przy której Hawke rozmawia z całkiem ładną dziewczyną. Kobieta trzyma dłonie na blacie bardzo blisko rąk Hawke’a i uśmiecha się do niego. — On i tak nic z tym nie zrobi — podsumowuje krasnolud, odkładając karty na stół wierzchem do góry, i sięga po metalowy kufel z piwem. — Ona zaprosi go do siebie, bo przecież jest Hawke’iem, tym, o którym tak wiele się ostatnio mówi. Hawke, bohater Dolnego Miasta, stróż pokoju. Ale on tylko uśmiechnie się do niej i odmówi. Fenris przygląda im się, chociaż wie, że nie powinien, że przecież nie powinno go to obchodzić. Niemniej, dopiero gdy mężczyzna odprawia ją z delikatnym uśmiechem i życzliwym poklepaniu po ramieniu, elf jest w stanie odezwać wzrok, wbijając go dla odmiany w swoje karty. — To, co Hawke robi w wolnym czasie, nie należy do moich zainteresowań. — Twoja twarz opowiada zupełnie inną historię — zauważa Varrik. — To coś na twoim nadgarstku również. Elf natychmiast chowa prawą rękę pod stół, uporczywie wpatrując się w karty, wściekły na siebie za to, że się zaczerwienił. Odsłania karty. Varrik rzuca swoje na stół i uśmiecha się drwiąco. — Wygląda na to, że wygrałem tę rundę.  


 



***


  — On nie powinien — mówi Varrikowi, po tym, jak przegrywa dwa suwereny i wypija zdecydowanie za dużo paskudnych pomyj serwowanych w karczmie. Varrik wydaje z siebie dźwięk, mający stanowić przytaknięcie, pomagając mu wyjść z Wisielca. Hawke opuścił tawernę godzinę wcześniej, po tym, jak przegrał wszystkie pieniądze, jakie miał przy sobie, usprawiedliwiając się porannym spotkaniem z Bethany. Fenris nie pamięta już, kiedy ostatnio był aż tak pijany. Varrik wyśmiał go i nazwał łatwym zyskiem. — Powinien znaleźć sobie… kogoś — dodaje Fenris. — Bardziej wartościowego. — Na Andrastę — mamrocze krasnolud. — Obaj jesteście tak głupi, że do siebie pasujecie. Elf przeciera twarz wolą ręką — tę drugą ma przewieszoną przez ramiona Varrika. — Nawet nie waż się przy mnie płakać. — Nie płaczę — odwarkuje Fenris z irytacją. — Chodź, elfie. Zabiorę cię do domu.  



 *** 


 


— Moja matka — oznajmia Hawke, zjawiając się na progu domu Fenrisa. Ledwie oddycha, a jego oczy błyszczą dziko. — Znalazłem lilie*. Fenris, proszę. Fenris chowa miecz do pochwy i rusza za nim bez słowa. 


 



***


 Hawke jest tak niesamowicie silny, hardo patrzy w oczy magowi krwi, choć tuż obok niego stoi przerażający mutant z twarzą jego matki. Nie wzdryga się nawet, gdy Quentin przyzywa swe cienie — traktuje to niczym zwykłą, zleconą przez kogoś robotę. Dopiero, gdy jest po walce, Fenris dostrzega, jak zbudowana przez mężczyznę fasada się kruszy — Hawke pada na kolana, a jego szloch i „mamo” są niemal zbyt ciche, by mógł je usłyszeć. Znika wszelkie samozadowolenie, zastąpione przez potężną wściekłość, która trzymała Fenrisa na nogach przez te wszystkie lata, gdy był ścigany. Hawke układa głowę matki na swoich kolanach, a Fenris czuje, jak odradza się w nim nienawiść — do magów, do tych, którzy są na tyle popieprzeni, by wykorzystywać do swych chorych planów nieświadome, niewinne ofiary. Czuje także smutek — ból Hawke’a stał się jego bólem. I nawet jeśli ma na swoich barkach dość własnego cierpienia, te przyjmie z ochotą, gdyż jest to jedna z niewielu rzeczy, z którymi potrafi sobie poradzić. 


 



***


 Nie jest pewien, czy jego obecność okaże się pożądana, ale mimo to puka do drzwi rezydencji Hawke’ów. Bodahn wita go z uprzejmym uśmiechem i wpuszcza do środka. W holu wejściowym stoją rzędy kwiatów z dołączonymi kondolencjami od rodziny i przyjaciół, wśród których brylowała Lady Amell. Pod jej portretem płoną świece.  Powoli otwiera drzwi do sypialni Hawke’a. Mężczyzna nie unosi na niego wzroku wbitego w kolana, nawet gdy wchodzi do środka. — Nie wiem, czy nie wolałbyś, abym wyszedł — mówi cicho Fenris. — I nie wiem, co mógłbym powiedzieć, by cię jakkolwiek pocieszyć. Ale jestem tu, gdybyś mnie potrzebował. — Mogłem dotrzeć tam prędzej — odzywa się Hawke. — Powinienem był szybciej zauważyć, że zniknęła. Mogłem wcześniej wyruszyć. — Z perspektywy czasu wiele rzeczy wydaje się tak proste, ale tu i teraz nigdy takie nie są. — Najpierw Carver. Później odebrali mi Bethany. A teraz to. Fenris z wahaniem siada na łóżku obok Hawke’a. — Czy jest coś, co mogłem zrobić? — pyta Hawke. — Czy mogłem ocalić którekolwiek z nich? Fenris zdaje sobie sprawę, że nie ma zbytnio pojęcia o pocieszaniu innych. Tak bardzo chciałby wiedzieć, co powinien teraz powiedzieć. — Nie chcę być sam — odzywa się cicho mężczyzna. Fenris obejmuje go ramionami i przyciąga do siebie. 


 



***


  Nad ranem Fenris odsuwa się od Hawke’a. Hawke nie płakał, lecz