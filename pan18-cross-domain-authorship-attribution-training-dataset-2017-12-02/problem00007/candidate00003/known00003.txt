Tim, natychmiast. W przeciwnym razie wejdą nam do głowy rzeczy, które będą nawiedzać nas w koszmarach aż do śmierci. — Już chciał cofnąć się do poprzedniej strony, gdy Tim odepchnął go od komputera.
— Nie, zaczekaj… to jest dobre — stwierdził Tim z rozbawieniem. — To było zakazane, tak bardzo zakazane, ale agent Tommy nic nie mógł na to poradzić. Każdego ranka spoglądał na siedzącego nieopodal agenta Tibbsa, walcząc z pokusą, by wstać, przyciągnąć go do siebie i namiętnie pocałować — czytał na głos. — Ale to nie wszystko. Pragnął też opaść na kolana, sięgnąć do…
— Twoi fani są chorzy, McGee — przerwał mu zrzędliwie DiNozzo.
— Moim zdaniem mają trochę racji — odparł poważnie Tim. — Wiesz, masz obsesję na punkcie Gibbsa. Niektórym może się wydawać, że po prostu traktujesz go jak swojego szefa, lidera i mentora, ale moim zdaniem są pewne dowody na to, że tu chodzi o coś więcej. Myślę, że…
— Chcesz jeszcze trochę pożyć, McGee? — spytał Tony, wracając do strony głównej. — No? Bo póki co mam co do tego wątpliwości.
— Ja tylko mówię, co widzę, Tony — zapewnił Tim, siląc się na powagę. — To znaczy… Kto wie, może moi czytelnicy widzą coś, co agent Tommy bardzo chciałby ukryć?
— Raczej przed kim chciałby to ukryć — rozległ się głos tuż za ich plecami. Tony podskoczył, spanikowany, próbując jak najszybciej zamknąć stronę, ale zamiast tego…
— Jasna cholera. Tony… nie! — syknął Tim, widząc, że DiNozzo, zamiast zamknąć stronę, wyświetlił ją na ekranie plazmowym wiszącym przy biurku Gibbsa. Wielki czerwony napis TUŻ ZA TOBĄ, dzięki znacznie wyższej jakości obrazu, stał się jeszcze wyraźniejszy i znacznie bardziej jaskrawy.
— O nie. — Tony schował głowę w ramionach, w dość desperackiej próbie ucieczki przed nieuchronnym uderzeniem w tył głowy.
Gibbs zerknął na plazmę, a potem na swoich agentów.
— Czyżbyście znaleźli tę stronę, chłopcy? — spytał, siadając przy biurku i zakładając okulary. Tony i Tim zerknęli po sobie.
— To… znaczy, że… szef zna tę stronę? — spytał nerwowo McGee.
— O tak. — Gibbs spojrzał na nich znad okularów. — Kilka nocy temu. Całkiem niezła. Ubawiłem się jak nigdy. Twoi fani są zdrowo pokręceni, McGee.
— Um… Czy ty… To znaczy… Które z… um, opowiadań czytałeś? — spytał Tony, a Tim zauważył, że jego głos jest o co najmniej kilka oktaw wyższy niż normalnie.
— Kilka — powiedział Gibbs, wzruszając ramionami, po czym zerknął na ekran i wskazał jedną z nich. — A to czytaliście?
— „Pasek” — przeczytał Tim. — Nie, szefie, do tej jeszcze nie dotarliśmy.
— A więc przeczytajcie.
— Ja… my… mamy dużo pracy — zapewnił pośpiesznie Tony.
— Przeczytajcie — powtórzył Gibbs głosem, który dosłownie wymuszał posłuszeństwo. Tony zerknął na Tima, skrzywił się lekko i wszedł w opowiadanie, które pojawiło się natychmiast na ekranie plazmowym. Tim i Tony zaczęli czytać.
— Uch — szepnął Tony, gdy doszli do czwartego akapitu. — Mam złe przeczucia.
— Ja też — odszepnął Tim.
— To bardzo interesujące opowiadanie, szefie — zapewnił Tony zduszonym głosem, gdy doszli już do połowy. — Bardzo… interesujące. — Skrzywił się. — Ludzie naprawdę piszą takie rzeczy? — szepnął do Tima. — Na poważnie? O nas?
— Miałeś rację, Tony. Moi fani są chorzy — westchnął McGee, czytając dalej. — Ałć… — Tym razem to on się skrzywił.
— O tak, ałć — zawtórował DiNozzo, krzywiąc się niemalże teatralnie. — Choć osobiście uważam, że agent McGregor i tak wyplątał się z tego prawie bez szwanku. I czy tam była jakakolwiek wina agenta Tommy’ego? Hę? On po prostu… to znaczy… — urwał, widząc, jak Gibbs się na nich patrzy.
— On po prostu co, DiNozzo? Obijał się w czasie pracy? — spytał. — Zupełnie jak ty i McGee przez ostatnie kilka godzin?
— To wcale nie było kilka godzin, szefie! — zaprotestował Tony. — Może kwadrans. Nawet mniej.
Gibbs zerknął na ekran.
— Agent Tommy tylko pogorszał swoją sytuację, próbując okłamać szefa — przeczytał.
— Och… No dobrze, może zajęło nam to z godzinę… albo trochę więcej — powiedział desperacko DiNozzo. — Ale szefie… nie powinien szef brać tych opowiadań aż tak na poważnie. Niech szef pomyśli… Stanie w kącie? Poważnie? A ta kwestia pasa… to zdecydowanie… nie jest coś zgodnego ze standardami NCIS.
— Zdecydowanie nie — przytaknął pospiesznie Tim.
— Brzmi wręcz nielegalnie — dodał Tony.
— I niezgodnie z zasadami.
— I boleśnie — dorzucił DiNozzo, krzywiąc się.
— O tak, zdecydowanie boleśnie.
— I dość podniecająco — wymamrotał Tony, czytając mimowolnie fragment. — Um… przepraszam, to było niechcący. Tylko że. Ten fragment… nie, nieważne. — Spłonął rumieńcem.
Gibbs przekrzywił lekko głowę, przyglądając mu się uważnie.
— Szefie… nie myśli szef chyba poważnie, żeby… — zaczął Tony. — Bo jeśli tak, to nie sądzę, by HR się na coś takiego zgodził. To znaczy… już i tak bije