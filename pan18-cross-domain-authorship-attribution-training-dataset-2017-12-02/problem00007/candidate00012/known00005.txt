można tak powiedzieć. To lepsze od spędzania nocy w hotelach i apartamentach. Chociaż staram się nie nadużywać gościnności.

- W ogóle nie odwiedzasz swojej rodziny?

Arthur jedynie przemknął wzrokiem po Eamesie, gdy otwierał lodówkę, by wziąć bezmleczną śmietankę.

- Wolę trzymać się z daleka od domu rodzinnego.

- Naprawdę? Dlaczego?

Arthur nalał kawę do czerwonego kubka.

- Nie przypominam sobie, bym zgłaszał się na przesłuchanie.

- Tylko się zastanawiam.

Arthur przypatrywał się przez moment Eamesowi, ściągnął wargi, wzruszył ramionami i w końcu odpowiedział:

- Moja matka miała romans z innym facetem i zostawiła mnie ze swoim mężem, gdy uciekła ze swoim kochankiem. Możesz sobie wyobrazić, dlaczego facet, którego nazywałem ojcem, nie był dla mnie zbyt miły.

Delektował się chwilę zapachem swojego napoju, zanim upił łyk.

- Brzmi, jakby nasi ojcowie powinni wybrać się razem na piwo.

- Być może - odpowiedział Arthur, jak zwykle śmiertelnie poważnie.

- Więc lubisz tu przebywać, bo czujesz się tu jak w domu?

- Nie czuję się jak w domu nigdzie indziej niż tutaj.

 


Pewnej nocy Arthur zostaje z Phillipą i Jamesem, gdy Cobb wychodzi. Phillipa tego nie wiedziała, ale Arthur był pewien, że Cobb zamierza niedługo wrócić do pracy. Wie, jak branża Współśnienia zawsze przyciąga z powrotem i Cobb nie miał być wyjątkiem. 



Dziewczynka przyniosła swoją kolorowankę i usiadła na stole w salonie. 



- Chciałby pan pokolorować z nami, panie Arthurze?



Była szczęśliwa, gdy się zgodził.



James szalał, kiedy miał kredki w ręce, a Phillipa wolała używać kolorów, które lubiła, zamiast tych, które były w bajce. Arthur jednak był w rysowaniu równie precyzyjny, jak we wszystkim innym. Pokolorował Scooby’ego Doo dokładnie tak samo, jak pokazywali go w telewizji.



- Lubi pan Scooby Doo? – spytała go Phillipa.



- Lubiłem, gdy byłem mały, nawet jeśli rozwiązywałem zagadki w ciągu pierwszych pięciu minut odcinka.



- Scooby Doo był w telewizji, gdy był pan mały?



Arthur wybuchnął śmiechem i był to najwspanialszy śmiech - głęboki, bogaty i ciepły, jak jego kawa. Gdyby śmiech miał zapach, Phillipa była pewna, że pachniałby kawą.



- Scooby Doo leci w telewizji od 1969.



- To bardzo długo. 



- Wydaje się znacznie krócej, gdy jest się starszym.



- Kogo pan najbardziej lubi w Scooby Doo?



- Um – zastanowił się. – Wydaje mi się, że zawsze lubiłem Velmę, bo był mądra. No i Scoobiego, oczywiście.



- Ja najbardziej lubię Scoobiego – zawołał James.



- A ja lubię Daphne, ponieważ jest ładna – wyznała Phillipa.



Uśmiechnął się.



Widziała jego uśmiech wiele razy, ale za każdym razem czuła się tak, jakby widziała go po raz pierwszy.



- Panie Arthurze…



- Tak?



- Mogę zrobić panu zdjęcie?



- Nie lubię pozować do zdjęć.



- Proszę?



- No dobrze. – Zdawał się zapomnieć, że już to kiedyś robił. Nie powiedziała mu, że ma już mnóstwo jego zdjęć. Na niektórych był nawet jego uśmiech, ale chciała mieć kilka, na których patrzyłby się w aparat.



Miał w końcu wspaniałe oczy. 


 

Cobb musiał zrobić świąteczne zakupy, więc wszyscy dostali dzień wolny. James chciał mu pomóc, więc Cobb zabrał go ze sobą, wiedząc, że spostrzegawczość jego syna była na tyle niska, iż bez problemu uda mu się kupić prezent bez jego wiedzy.

Eames wylegiwał się na kanapie w bokserkach i różowej koszuli, ze stopami ułożonymi na stoliku, a Ariadne siedziała zwinięta na fotelu z kubkiem kakao w ręce. Oboje oglądali porannoniedzielne pasmo kreskówek, bo nie mogli zdecydować się na nic innego (“Nie ma, do cholery, opcji, bym oglądał Plotkarę” powiedział Eames, a Ariadne odmówiła oglądania czegokolwiek na MTV).

- Hej - powiedziała.

- Co?

- Gdzie jest Arthur?

- Myślisz, że mógłby być z Phillipą?

- Moglibyśmy przegapić jego uśmiech....

Oboje skoczyli na równe nogi i przeskakując dwa stopnie na raz, wspięli się na górę.

Znaleźli Arthura leżącego jeszcze w łóżku i walącego w swój budzik. Odwrócił się w stronę drzwi z wciąż zaczerwionymi oczami i dostrzegł gapiących się na niego współpracowników.

- Co? - spytał wciąż ciężkim od snu głosem.

- Nic - opowiedzieli, odwracając się pośpiesznie z zamiarem powrotu do kreskówek. Arthur wrócił do spania.

Gdy Ariadne i Eames zeszli ze schodów, dziewczyna westchnęła.

- Myślę, że możemy mieć małą obsesję.

- Ech, wiem, ale to mnie prześladuje. Nawet zszedłem w sen i próbowałem to podrobić, ale nie mogę podrobić czegoś, czego nie znam.

- Dzień dobry.

Oboje podskoczyli, krzycząc.

Phillipa gapiła się na nich zdezorientowana, stojąc w framudze kuchennych drzwi w swojej disneyowiskiej pidżamce i z rozczochranymi włosami.

- Co się stało? - spytała.

- Nic - powiedzieli ponownie.

Phillipa przeniosła ciężar ciała z jednej nóżki na drugą.

- Czy ktoś z was mógłby zrobić mi jakieś śniadanie?

 


Arthur nie umiał gotować, bez względu na to, jak bardzo się starał. Mógł przestudiować przepis od deski do deski i podążać dokładnie za jego wskazówkami, a zrobione przez niego jedzenie w końcu i tak zawsze było przypalone.  



- Gotowanie to nie proste podążanie za instrukcjami – wytłumaczył mu Cobb. – To sztuka. Tu potrzeba finezji.



- Gadaj tak dalej, a zacznę myśleć, że jesteś Eamesem podrabiającym Cobba. – Jego głos brzmiał kąśliwie i nieuprzejmie,