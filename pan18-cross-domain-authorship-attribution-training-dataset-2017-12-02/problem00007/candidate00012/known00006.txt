że to działo się naprawdę!

- Nie rozumiesz - powiedziała prawie rozdrażniona Ariadna. - Nie myślę, że to było prawdziwe. Mówię tylko, że kilka z rzeczy, które robiłam we śnie, istnieje także realnie.

- Tak, jasne. Urządzenie PASIV i “Współśnienie”, no jasne.

- Właśnie dlatego nie chcę z tobą o tym rozmawiać - stwierdziła pokonana Ariadna. - Myślisz, że jestem nienormalna.

- Matkooo, przepraszam. No dalej, słucham. Co takiego zobaczyłaś?

Ariadna westchnęła.

- Wydawało mi się... Znałam pewnego faceta, w tym śnie. Nazywał się Arthur. Nauczył mnie... mnóstwa rzeczy. A potem umarł... Po jego śmierci był wielki chaos. Nie wiem nawet, jak to opisać... Zginęłam w tym wypadku samochodowym, kilka miesięcy później, więc nie wiem, co się stało potem.

- Dlatego właśnie się o ciebie martwię - powiedziała delikatnie przyjaciółka Ariadny. - Mówisz, “nie wiem, co się stało potem”, jakby coś mogło się tam dziać bez ciebie.

Siedziały przez kilka minut w ciszy i Arthur zaczął martwić się, że odeszły zbyt daleko, by mógł je dłużej słyszeć, ale wtedy koleżanka spytała:

- Kto wyglądał jak ten facet?

- Hmm...? –mruknęła zamyślona Ariadna, ale po chwili odpowiedziała: - Och, tamten mężczyzna na tamtej ławce, wygląda podobnie, ale jest zdecydowanie za młody.

Arthur wstał i podszedł do nich, zdejmując kapelusz i wyrzucając wypalonego papierosa.

- Ariadna? - spytał. Dziewczyna wciągnęła gwałtownie powietrze, a jej ręce podniosły się, by zasłonić usta.

- O mój boże! Arthur?

Przyjaciółka Ariadny, niska blondynka z chaotycznie kręconymi włosami, całkowicie zbladła, gdy Arthur podał Ariadnie dłoń. Mężczyzna uśmiechał się, czując się z tym trochę dziwnie. To był pierwszy prawdziwy uśmiech od czasu, kiedy się obudził.

Ariadna rzuciła się na Arthura, obejmując go. Drżała odrobinę, oddychając ciężko w jego ramionach. Arthur odsunął ją po chwili, by móc zetrzeć kciukiem łzę z jej policzka.

- Tylko nie płacz - powiedział, śmiejąc się lekko.

- Nie płaczę! Och, kurwa. – Odrobinę łzawo dołączyła do jego śmiechu.- Przecież wiesz, że cholernie nienawidzę płakać.

- Taa - odpowiedział. - Wiem. Boże, jestem naprawdę, naprawdę szczęśliwy, że pamiętasz sen. Jesteś pierwszą osobą, którą znalazłem, która pamięta.

- Wydaje mi się, że nie powinnam - wymruczała Ariadna. - Obudziłam się w moim pokoju w akademiku i tuż obok mojego łóżka stała butelka z wodą. Wiedziałam, że ja jej tam nie postawiłam, więc podlałam nią kwiatki i wyrzuciłam do kosza na korytarzu, a jakiś podejrzany koleś spojrzał na mnie i wyszedł. Wydawało mi się, że był tam tylko po to, by się upewnić, że wypije tę wodę i wtedy pomyślałam, że zwariowałam, ale już sama nie wiem.

Arthur uśmiechnął się.

- Dobrze cię wyszkoliliśmy.

- Och, matko! On ma broń – zapiszczała w tym momencie przyjaciółka Ariadny i pociągnęła ją za płaszcz z dala od Arthura.

- W porządku, Amy - powiedziała Ariadna. - Nie krzycz tak głośno.

- Nie, serio. Może i wydaje ci się, że znasz tego kolesia, bo razem naszprycowaliście się czymś na imprezie, ale on naprawdę ma broń. Zauważyłam ją, kiedy jego płaszcz się poruszył, a ty nie jesteś całkiem zdrowa na umyśle.

- Amy, to Arthur. Oczywiście, że ma broń. Puść mnie.

- Staram się być dobrą przyjaciółką, Ariadno. A przyjaciele nie zostawiają przyjaciół z facetem, który najwyraźniej ma ze sobą mnóstwo narkotyków i broń. Mój wujek był policjantem. Wydaje mi się, że to glock. Nie ma opcji, żeby posiadanie takiego pistoletu było legalne.

Ariadna uśmiechnęła się szeroko do Arthura i pozwoliła Amy odciągnąć się wystarczająco daleko, by Arthur mógł udawać, że ich nie słyszy. Szeptały do siebie przez kilka minut. Mina Ariadny stała się stalowa, a ta, którą przybrała na twarzy Amy, wyraźnie wściekła, aż w końcu Amy wzniosła ręce w górę, krzycząc:

- Dobra, jak chcesz, ja tylko próbuję cię chronić. Jeśli tak strasznie chcesz zostać przez tego gościa zabita, to śmiało, nie krępuj się – wybuchła Amy, zgarniając swój płaszcz z ławki, a Ariadna wróciła do Arthura, wsadzając rękę pod jego ramię i prowadząc go na spacer wzdłuż rzeki.

- Twoja przyjaciółka miała rację, wiesz? - stwierdził Arthur, po kilku minutach. - Pomijając nawet to, czy naprawdę zostaliśmy razem wplątani w ten sen, skąd wiesz, że to nie ja cię w niego wsadziłem?

Ariadna obróciła głowę w jego stronę.

- To byłeś ty? - spytała delikatnie.

- Oczywiście, że nie - odpowiedział.

- Cóż, stąd właśnie wiem. Nie zrobiłbyś czegoś takiego. Poza tym, wyglądasz na strasznie samotnego. Nie da się udawać czegoś takiego.

Arthur westchnął, kierując wzrok z powrotem na rzekę. Pomyślał o Wietnamie, puszystej niczym śmietana pościeli i tych pełnych bólu słowach: chyba czuję się samotny. Odkrył, że wtedy nie był wcale taki samotny.

- Więc, jak przypuszczam, nie rozmawiałaś z nikim innym? - spytał Arthur. To było straszne uczucie, uświadomić sobie, że nawet jeśli odnalazł Ariadnę, ból w jego piersi zmniejszył się tylko ledwo zauważalnie, a płomień nadziei niemal znów zgasł.

- Nie, przykro mi. Jak mówiłam Amy, nie byłam nawet