rzucił złośliwą uwagę do swojego towarzysza. Zauważyłem od razu, że na widok przybysza oczy mu zabłysły, przygryzł lekko wargę. Ach, ach! rzecz jasna! Przybysz był jak stworzony dla niego, ciemne rozwichrzone włosy, szczupłe ciało, zielone oczy.

Dopiero koło drugiej po północy wróciłem do domu i rzuciłem się w ubraniu na łóżko. Byłem przesycony, przepełniony, zmiażdżony, dostałem czkawki, w głowie mi szumiało, a delikatnie potrawy rozsadzały żołądek. Orgia! Orgia i używanie, hulanka! Noc w restauracji - szeptałem - nocna hulanka! Co by Colin powiedział. Po raz pierwszy - nocna hulanka! Przez niego - i dla niego!

Odtąd codziennie przesiadywałem na werandzie kawiarni, czekając Malfoya i szedłem za nim, gdy się ukazał. Kto inny nie mógłby może poświęcić sześciu, siedmiu godzin na czekanie. Lecz ja czasu miałem pod dostatkiem. Nie odciągali mię, jak innych, krewni, znajomi, przyjaciele, których nie miałem. Skromny dochodzik wystarczał na moje potrzeby. Od rana do wieczora dzień wolny, niezatrudniony, jakby nieustające święto, czas w nieograniczonej ilości.

Malfoy był łakomy i trudno wypowiedzieć, jak to było piękne; zawsze wracając z ministerstwa do domu zachodził do cukierni i zjadał tam dwie eklerki - podpatrywałem go przez szybę wystawową, jak stojąc przy bufecie wsuwał je do ust ostrożnie, by nie powalać się kremem, a potem oblizywał delikatnie palce lub wycierał papierową serwetką. Długo zastanawiałem się nad tym i w końcu - wszedłem kiedyś do cukierni.

- Pani zna Draco Malfoya? Jada tu dwie eklerki. Tak? Otóż płacę eklerki za miesiąc z góry. Jak przyjdzie, proszę nie przyjmować pieniędzy, a tylko uśmiechnąć się: “już załatwione”. To nic, po prostu widzi pani, przegrałem zakład.

Nazajutrz przyszedł jak zwykle, zjadł i chciał zapłacić - odmówiono przyjęcia - zirytował się i rzuciwszy pieniądze na ladę, opuścił cukiernie pośpiesznie. Cóż mi szkodzi? Czysta formalność - może rzucać ile chce, nie zmienia to faktu, że zjadł dwie moje eklerki.

Lecz nie będę tu opisywał wszystkiego, bo zresztą, czyż można opisać wszystko? To było może - od rana do wieczora, a także często i w nocy. Było dzikie, jak na przykład gdy raz staliśmy naprzeciwko siebie w ministerialnej windzie; i słodkie, gdym mógł oddać jaką przysługę - a czasem i śmieszne. Śmieszne, słodkie i dzikie? - tak, nic nie jest tak trudne i delikatne, tyle święte nawet, co osobowość ludzka, nic nie może się równać tej zachłanności tajemnych związków, które rodzą się między obcymi nikłe i bezprzedmiotowe, by skuć nieznacznie potworną więzią. Wyobrażacie sobie Malfoya, który wychodzi z publicznej toalety, sięga po dwa knuty i dowiaduje się, że rachunek już uregulowany. Cóż odczuwa wtedy? Wyobraźcie sobie, że na każdym kroku natrafia na oznaki kultu, na cześć i służbę koło siebie, na wierność i żelazna poczucie obowiązku, na zapamiętanie. Ale Potter! Męczyło mnie straszliwie postępowanie Pottera. Czyż w Złotym Pucharze nie zrobił na nim żadnego wrażenia? Czyż nie widzi na ich wszystkich przypadkowych spotkaniach jego spojrzenia, jego zamaskowanego uśmiechu? Cóż za mężczyzna! co zrobić, jak go przekonać, by dobrze od razu zrozumiał, by pojął do głębi, jak ja pojmuję, by odczuł. Po długich wahaniach zdecydowałem, że najlepszy będzie anonim.


 Potter!



Jakżeż można? Twoje postępowanie jest niezrozumiałe, nie, tak jak ty postępować nie wolno! Czy jesteś nieczuły na te kształty, ruchy, głos, na ten zapach? Nie dostrzegasz tej doskonałości? Napisz do Dracona, spotkaj się, czcij!


 


 Potter! 



 Nie od tego jesteś Gryfonem, by tchórzyć. Ja, na twoim miejscu, wiedziałbym, co do mnie należy, gdyby raczył kiwnąć palcem na moje małe, nędzne, niemrawe ciało. Ty także musisz wiedzieć!


 

Po kilku dniach Draco Malfoy (było to w pustej ulicy, późnym wieczorem) zatrzymał się, odwrócił i czekał z wyciągniętą różdżką. Nie wypadało uciekać, zatrzymałem się, chociaż jakaś omdlałość rozsnuwała się po mnie.

- Co znaczą te idiotyczne paszkwile? Czego się czepiasz? - krzyknął - Czego piszesz o mnie? Czemu się za mną włóczysz? O co ci chodzi?! Chcesz poznać kilka mrocznych zaklęć na własnej skórze?

Nie mogłem mówić. Byłem szczęśliwy. Przyjąłem to w siebie jak komunię i zamknąłem oczy. W milczeniu ukląkłem i rozłożyłem ręce. Czekałem - i przeżyłem parę chwil doskonałych. Otworzyłem oczy słysząc trzask teleportacji. Z sercem przepełnionym, w nastroju łaski i błogosławieństwa wracałem pustymi ulicami. Za mało - myślałem - za mało! Wszystko za mało! Jeszcze - jeszcze więcej!

I skrucha domieszała się do wdzięczności. Oczywiście! Potter poczytał list mój za głupi żart i pokazał go Draconowi z pretensją. Zamiast pomóc - zaszkodziłem, a wszystko dlatego, żem zbyt wygodny, gnuśny, za mało daję z siebie - za mało powagi i odpowiedzialności, nie umiem natchnąć zrozumieniem.

 


 Potter! 



 Ażeby Cię uświadomić, by trafić do sumienia - oświadczam, że począwszy od dzisiaj będę stosował rozmaite samoudręczenia tak długo, póki TO nie nastąpi. Jesteś bezczelny! Jakich słów mam użyć, by wytłumaczyć konieczność, powinność, obowiązek? Czy długo jeszcze będzie musiał czekać? Co ma znaczyć ten upór? Skąd taka pycha? 


 

A nazajutrz, przypomniawszy sobie ważny szczegół, napisałem:

 


 Perfumy “Młody Hipogryf”. On to lubi. 


 

Odtąd Draco Malfoy przestał wychodzić z domu. Gryzłem się, po nocach nie spałem. Nie jestem