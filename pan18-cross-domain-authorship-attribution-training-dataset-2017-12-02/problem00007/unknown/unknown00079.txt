. Snape nawet nie zauważył, że ten siedzi załamany w kącie. — Przecież to eliksir Snape'a spowodował u niego taki stan.

Snape go zignorował. Spojrzał na Pottera. Chłopak wyglądał okropnie. Stracił sporo na wadze, przez co jego twarz była ściągnięta, a policzki zapadnięte. Pocił się obficie, pomimo wyraźnego odwodnienia. Był trupio blady, z niezdrowymi rumieńcami na policzkach. Oczy błyszczały z powodu gorączki. Trząsł się. Snape pochylił się nad nim i powąchał jego oddech. Badając mu puls, położył swoją drugą dłoń na jego czole. Serce chłopaka nie pracowało równomiernie, rytm był przyśpieszony.

— Black! Co wiesz o jego stanie? Lupin powiedział, że przedawkował Eliksir Wyostrzenia. — Nie odrywał spojrzenia od twarzy Pottera.

— Też tak uważam. Brał go przez pięć dni, przynajmniej tak sądzę, ale później przestał. Jednak zaczął go przyjmować od nowa po kilku dniach. Nie powiedział mi o tym, ale ja wiedziałem, że to robi. To znaczy on… To coś naprawdę działa.

Oczywiście, że eliksir działał. Snape sam go opracował. Zabrał dłoń z czoła Pottera starając się nie przeistoczyć tego gestu w pieszczotę. Twarz chłopaka nagle stężała, gdy złapał się za brzuch. Snape rozpoznał sygnały. Zgarnął misę z nocnego stolika i pomógł Potterowi usiąść.

Po raz kolejny obejmuję Pottera – myślał gorzko, gdy ten wymiotował do naczynia. Mistrz eliksirów poświęcił kolejną chusteczkę, by otrzeć usta młodszego czarodzieja. To była okrutna parodia ich pierwszego zbliżenia.

— Severus… — wyszeptał Potter. — Przepraszam. Nie chciałem… Ja tylko pragnąłem… Dotknąć… — Jego głos stawał się coraz cichszy.

— W porządku. — Opuścił Pottera na poduszki. — Niczym się nie martw. — Spojrzał na wymiociny znajdujące się w misie. Miały zielono-szary kolor. — Och, nie. Black!

Black wpatrywał się w niego z ewidentnym niedowierzaniem.

— Co?

— Czy zażywał jeszcze jakieś inne eliksiry?

Snape wysłał szczegółową instrukcję wraz z miksturą, ale najwyraźniej chłopak nie zadał sobie trudu, by ją przeczytać albo postanowił ją zignorować, jak wiele innych zasad.

Odpowiedź nadchodziła irytująco wolno.

— Chyba tak.

— Jakie? — Czekał na odpowiedź. — Black!

— Myślę!

— Świetnie. Myśl dalej, tylko pamiętaj, że gdy ty się zastanawiasz, Harry… — Nie. Jeśli to powie, stanie się to jeszcze bardziej realne. — Jego stan będzie się pogarszał. — Pół-dopuszczalny eufemizm.

— Jego organizm tego nie zwalczy?

— Nie!

Snape złagodził swój ton, gdy zobaczył grymas Harry'ego. Wyciągnął inną chusteczkę i po zanurzeniu ją w dzbanie z wodą, otarł twarz młodszego czarodzieja.

Mistrz eliksirów wysyczał:

— Nie sądzę, byś pozjadał wszystkie rozumy. Uważasz, że posiadasz odpowiednią wiedzę o skomplikowanym, nowo powstałym eliksirze? To po jaką cholerę wysłałem te wszystkie zalecenia? Ty cymbale, to nie zostanie tak po prostu zwalczone przez jego organizm. To wszystko się skumulowało. Najprawdopodobniej rozwinął tolerancję na eliksir i zaczął go brać więcej niż zalecaną dawkę. Mogę stwierdzić, że… w jego ciele znajduje się duża ilość mikstury. A teraz mów, co jeszcze brał!

— Przepraszam — wyszeptał ponownie Harry. — Severusie… przepraszam.

— W porządku. — Otarł rozpalone czoło młodzieńca. — O nic się nie martw, Harry.

— Och. — Black usiadł prosto. — Myślę, że zaczął w tym tygodniu lub coś około tego brać Eliksir Pieprzowy. Pewnego razu przyszedłem rano do jego namiotu i z jego uszu dymiło. Ale to tylko…

Eliksir Pieprzowy — Niedobrze. Snape wstał.

— Będę w swojej pracowni. Spróbuję po raz kolejny uratować życie tego diabelnego chłopaka. Ty — wycelował palcem w Blacka — zostaniesz tutaj. Nie pozwól, by Pomfrey dała mu cokolwiek innego niż woda i być może rosół wołowy, jeśli jest w stanie utrzymać go w żołądku. Żadnych zimnych kąpieli, by obniżyć gorączkę. Może to spowodować u niego wstrząs. Jeśli jego stan się zmieni masz natychmiast się ze mną skontaktować. Natychmiast! Czy zrozumiałeś?

— Tak — odpowiedział Black. Przynajmniej raz się nie kłócił.

Snape odwrócił się i wpadł wprost na Lupina, i Dumbledore'a. Spiorunował ich spojrzeniem.

— Black poinformuje was o wszystkim. Ja, przez tego irytującego chłopaka, nie mam na to czasu. — Odepchnął ich, nie fatygując się słuchaniem kojących komentarzy ze strony dyrektora.



OoO

Lupin, siedząc obok Harry'ego, wycierał mu twarz mokrą szmatką, tak jak polecił Snape. Widząc mistrza eliksirów poderwał się z miejsca.

— Severusie! Czy…

Snape zignorował wilkołaka. Przysiadł na łóżku Harry'ego i uniósł go do pozycji siedzącej. Głowa chłopaka opadła bezwiednie.

— Lupin, przytrzymaj go.

Black poruszył się na fotelu, w którym spał. Spał!

— Co się dzieje?

— Zamknij się — warknął Snape. Odmierzył odpowiednią dawkę antidotum i wlał je do ust chłopaka. — Dalej, Harry. Połykaj. — Masował mu delikatnie gardło, aż poczuł, że mięśnie pod jego palcami zaczynają pracować. — Dobry chłopiec. — Położył z powrotem Harry'ego na łóżku, umieszczając kilka poduszek pod jego głową. — Właśnie tak. — Wygładził splątane włosy. — Dobry chłopiec — powtórzył.

— Czy będzie z nim wszystko ok? — spytał z niecierpliwością Black.

Snape zapomniał, że Black i Lupin są w dalszym ciągu w tym samym pomieszczeniu. Zabrawszy szybko