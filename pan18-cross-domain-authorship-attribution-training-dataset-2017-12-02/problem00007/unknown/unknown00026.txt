twój ojciec i Black pozostali w siejącej chaos błazeńskiej unii z Lupinem i Pettigrewem, a twoja matka przyjaźniła się z każdym… Ciekawe. I z nikim. Nigdy nie myślałem o tym w taki sposób, ale jej jedynym prawdziwym przyjacielem był później twój ojciec.Zareagował uśmiechem.— Biedna dziewczyna. Jak już mówiłem, Lily zazwyczaj ignorowała moje samotnicze skłonności. Horacy chętnie przydzielał mi ją na zajęciach, bo jako jedyna nie skarżyła się zawzięcie, że jest ze mną w parze. Nie znoszę pracować z idiotami.— Serio? — Potter otworzył szeroko oczy w udawanym zdumieniu.— Szokujące, wiem. Proszę, zachowaj to w sekrecie.O dziwo odpowiedział śmiechem.— Pewnego dnia, w listopadzie na drugim roku, kiedy buszowałem po magazynie w poszukiwaniu ingrediencji, ponieważ Horacy zawsze wrzucał wszystko razem bez ładu i składu, tworząc bałagan…—… z którym ty, bez wątpienia, rozprawiłeś się raz na zawsze, gdy tylko zostałeś nauczycielem eliksirów — wpadł mi w słowo Potter, robiąc minę spryciarza.— Wyobraź sobie, że pierwszą rzeczą, jaką zrobiłem, gdy tylko zostałem nauczycielem eliksirów, było wysłanie całej armii skrzatów do wyszorowania pracowni od podłogi aż po sufit. Znajdowała się w potwornym stanie. Ale do rzeczy. Wpadł mi w ręce egzemplarz książki dla szóstoklasistów, dokładnie ten sam, z którym ty też zawarłeś bardzo bliską znajomość. Horacy używał go jako podparcia pod obluzowaną półkę. Przytwierdziłem ją zaklęciem — czasami trudno mi uwierzyć, że ten człowiek jest czarodziejem — i zacząłem przerzucać strony podręcznika. Wizja pracy nad opisanymi w nim eliksirami wprawiła mnie w euforię. Tobie nigdy nie udało się docenić sztuki warzenia. Nie pasuje do twojej topornej mentalności. Energia i amok bezpośredniej walki jest dużo bardziej w twoim stylu. Ale eliksiry? To delikatna magia. Magia jakby stworzona dla nieśmiałego, dziwnego dziecka, magia, której można się oddawać za zamkniętymi drzwiami, kiedy nikt cię nie krytykuje ani nie ośmiesza. Walka wymaga uczestnictwa innej osoby. Eliksiry to bastion samotnej duszy. Odnalazłem swoją dziedzinę.— Ale przecież zawsze chciałeś uczyć walki. W postaci obrony przed czarną magią — wytknął.— Tak, ty półgłówku. Ponieważ akurat ja dobrze wiedziałem, że śmierciożercy, choć osłabieni, nie zostali, że posłużę się wulgarnym wyrażeniem miłośników walki na pięści, posłani na deski. Nawet jeśli Czarny Pan nie żył, w co zawsze wątpiłem, to wcześniej czy później na jego miejscu mógł pojawić się ktoś inny. Jego zwolennicy poznali smak władzy, Potter. Wciąż byli jej głodni. Niczym żądne żeru drapieżniki. Upadek Czarnego Pana nie zabił w nich tego głodu. Przyczaili się. Czekali na kogoś, kto okaże się na tyle zuchwały, by sięgnąć po przywództwo. Możliwe, że gdyby Dumbledore nie upchnął cię u tych okropnych mugoli, czekaliby właśnie na ciebie, aż dorośniesz. Nie ma sensu snuć przypuszczeń. W każdym razie, na skutek klątwy ciążącej na stanowisku nauczyciela obrony przed czarną magią, Hogwart wypuścił w świat kilka generacji czarodziejów niepotrafiących odróżnić smoka od smarka. Już ten fakt powinien zaalarmować każdego, że pogłoski o definitywnym końcu Czarnego Pana były zdecydowanie przesadzone. Jeśli zginąłby naprawdę, klątwa spoczywająca na każdym, kto nauczał tego przedmiotu, ulotniłaby się bezpowrotnie. Tak jak wiemy o tym teraz… — westchnąłem. Moglibyśmy zrobić tak wiele, gdybyśmy tylko wiedzieli. Potarłem pomarszczoną, wyschniętą skórę na przedramieniu, gdzie widniał kiedyś mój Mroczny Znak. — Chcesz powiedzieć, że nie było nikogo, kto mógłby z nim walczyć, jeśli by się nagle pojawił, bo Hogwart miał samych durniów za nauczycieli opeceemu? Z wyjątkiem Remusa — uzupełnił lojalnie. Merlinie, co ta tępak.— Jak zwykle jesteś mistrzem odkrywania tego, co widać jak na dłoni. Z wyjątkiem Lupina, w czym niechętnie się z tobą zgodzę, wszyscy profesorowie obrony przed czarną magią byli idiotami, ponieważ Czarny Pan obłożył to stanowisko klątwą. Jej rozkwit przypadł na czas tej baby, Umbridge. Ministerstwo kolejny już raz w pokazowym stylu spieprzyło sprawę. Używam tego określenia w całej jego chwale, byś zauważył, że dawkowane z umiarem ma większą moc rażenia. Trudno nie współczuć Albusowi dylematu i nie podziwiać genialnego posunięcia Czarnego Pana. Skończyło się tak, że ciężar zgładzenia go spoczął na twoich samotnych barkach.Oczekiwałem typowej tyrady, jakie to niesprawiedliwe, że zbawienie czarodziejskiego świata zależało od czynów zupełnie nieadekwatnego do tej roli chłopca, który połowę swojego życia spędził wśród mugoli. Nasłuchałem się tego podczas miesięcy poprzedzających klęskę Czarnego Pana. Oczywiście, że to nie było sprawiedliwe. Mało co w życiu bywało sprawiedliwe. Przygotowałem się na nieunikniony wybuch skargi. Zaskoczył mnie.— Nie… Nie byłem samotny. Miałem pomocników. Dumbledore’a, Remusa, Hermionę, Rona, Zakon, a raczej to, co z niego zostało. — Nie obyło się bez zwyczajowego targania włosów. Gdyby tylko gest ten pomagał mu poskładać myśli w coś mającego sens, być może nawet w prawdziwe zdanie… Ale niestety. Z niespokojnymi palcami szarpiącymi za tę nastroszoną strzechę czy bez, z jego ust wychodziło zawsze to samo. — Ciebie — dodał cicho. Było to pierwsze podziękowanie, jakie kiedykolwiek od niego otrzymałem. Nie bezpośrednie, ale jednak podziękowanie. Skłoniłem lekko głowę na znak, że doceniam to, co powiedział.— Podręcznik do eliksirów. Bezzwłocznie pokazałem go twojej matce…— Zwinąłeś go z magazynu? — Oczy o mało nie wyskoczyły mu na wierzch.— Niech pan zbierze szczękę z podłogi, panie Potter. Tylko go pożyczyłem — parsknąłem.— Ukradłeś — zawyrokował triumfalnie. — Nigdy go nie oddałeś.— Pożyczyłem.