eliksirami naraz, by było szybciej. Niektóre są już skończone i bezpiecznie spoczywają we fiolkach. Dla ciebie znajdę coś prostego, byś nie musiała wysilać swojego, już przeciążonego, umysłu.

— To naprawdę niesamowite, że warzy pan kilka eliksirów na raz.

Zignorowałam jego chamską uwagę. Lepiej nie wdawać się z nim w kłótnie.

— Jestem Mistrzem Eliksirów, Istoto. Gdybym nie potrafił tak prostej rzeczy, to czy zasłużyłbym na tak zaszczytny tytuł?

Zirytowany, podszedł do jednego z kociołków. Zbliżyłam się do niego.

Nachylił się lekko nad naczyniem, by sprawdzić zapach mikstury. Jego nozdrza poruszyły, a usta wykrzywił uśmiech — choć może to za dużo powiedziane — zadowolenia. Chochlą wymieszał miksturę, która zmieniła kolor z pomarańczowego na żółty. Sięgnął po, jeśli się nie mylę, wodę miodową, dodając ją do eliksiru, który teraz z kolei zmienił barwę na głęboki turkus. Zerknął na mnie niezadowolony.

— Wiesz, co to za eliksir?

Uniósł brew wyzywająco. Teraz moja wiedza nie mogła mnie zawieść.

— Eliksir Wiggenowy? — zapytałam niepewnie, na co ten zmrużył jedynie oczy.

— Pytasz się mnie czy wiesz na pewno?

— Wiem. To właśnie ten eliksir, profesorze — odrzekłam pewnie. Jedyne co mógł mi zrobić, to znów obrazić moją inteligencję. A tym nie miałam zamiaru się przejąć.

— Skąd ta pewność, Istoto?

Zjadliwy uśmiech.

— To nie tak, że wiem po zapachu czy konsystencji eliksiru. Jedynie kolor mi pomógł. To szesnasty i siedemnasty punkt w sposobie tworzenia tejże mikstury. Jedynie moja pamięć mi pomogła i spostrzegawczość...

Gdyby nie to, że czytałam miliony razy podręczniki do eliksirów, to nigdy bym nie odpowiedziała na to pytanie.

— Wykonaj mieszankę ingrediencji do punktu dziewiętnastego oraz dwudziestego, Istoto. Szybko — odpowiedział, nie patrząc na mnie.

Rozejrzałam się po blacie — na szczęście wszystko było przygotowane. Profesor to perfekcjonista. Składniki zostały ułożone w kolejności, w jakiej miały zostać użyte do utworzenia mikstury. Sięgnęłam za potrzebne ingrediencje: kły chropianka, gałązka mięty, jeden duszony korzeń mandragory, gałązka tojadu, kora wiggem oraz róg jednorożca. Skruszyłam i zmieszałam składniki z moździerzu, jednocześnie kończąc punkt dziewiętnasty.

Zerknęłam na profesora, który przyglądał się moim poczynaniom. Byłam zdziwiona, że nie odczuwam żadnego stresu. Czułam się pewnie w tej czynności — uwielbiałam to. Praktykowałam w pewien sposób magię, tylko bez użycia czarów.

Szybko, jednak dokładnie, wykonałam punt dwudziesty, dodając do mieszanki między innymi kubek soku z grzyba korklumpa. Wręczyłam profesorowi moje skończone małe dzieło. Sprawdził je, po czym dodał do mikstury bez słowa. Uśmiechnęłam się zadowolona — to było największą pochwałą. Po dodaniu krwi salamandry (eliksir stał się zielony), napój był gotowy.

— W szafce pod blatem znajdują się fiolki. Napełnij je eliksirem, ja zajmę się innymi miksturami.

— Tak jest, profesorze.

Zabrałam się do pracy, która była niesamowicie przyjemna. Mogłabym stąd nie wychodzić.

***

Kolejne dni mijały nieubłaganie szybko. Wraz ze Snape'em dokończyłam swoje zwiedzanie Hogwartu, poznając przy tym najważniejsze miejsca w zamku. Teraz już sama mogłam spacerować po Hogwarcie, a gdy się gubiłam, duchy i obrazy zawsze chętnie pomagały. Często odwiedzałam bibliotekę, przez co pani Pince bardzo mnie polubiła, co łączyło się z zapraszaniem na herbatę oraz ciasteczka. Byłam zadowolona, iż nauczyciele przyjęli mnie z otwartymi rękoma, choć wiedzieli, że utrudnię im pracę przez swoje braki w edukacji.

Na całe szczęście przez te kilka dni nie spotkałam Svartura, który widocznie zniknął z zamku — nie tęskniłam za nim. Po tamtej lekcji zaczęłam się obawiać roku szkolnego, nie chciałam, aby pierwszy września w ogóle nadszedł. Sama myśl o dodatkowych zajęciach z tym mężczyzną przerażała mnie, wyobrażałam sobie niestworzone rzeczy. Możliwe, że to była jednorazowa sytuacja, jednak wolałam zachować ostrożność. Kilka książek z zaklęciami rozbrajającymi oraz obronnymi znalazło się na mojej szafce nocnej — uwielbiałam czytać przed snem, a profesora to nie złościło, bo sam tak robił.

Snape był dość znośnym człowiekiem, który nie potrafił się uśmiechać w przyjemny sposób — nie sądziła, że to w ogóle jest możliwe. Miewał swoje humory, które mimo wszystko mi nie przeszkadzały, aż tak bardzo. Czułam, iż musiałam je znosić, w końcu to jego dom, jako intruz nie miałam nic do powiedzenia. Wyzwiska były dla mnie codziennością, a „Istota” stała się moim drugim imieniem. Bywały chwile, kiedy miałam dość profesora, więc opuszczałam jego kwatery, by się przejść po zamku, po prostu ochłonąć. W innych okolicznościach zapewne bym mu odpysknęła, ale w głowie miałam tylko jedno — szacunek i wdzięczność. Sama jego osoba na mnie tak nie wpływała, raczej jego zaszczytny tytuł Mistrza Eliksirów. Cieszyłam się z możliwości obcowania z takim człowiekiem. W ciągu tych dni pozwalał mi wchodzić do swojej pracowni, pod warunkiem, iż nie ruszę się z miejsca. Chętnie spełniałam tę prośbę, przyglądając się, jak pracuje. To mogło bardzo mi w przyszłości pomóc, gdybym zrezygnowała z prób stania się uzdrowicielem.

Byłam też częstym gościem u pani Sprout, która chętnie przyjęła mnie do pomocy przy swoich cennych roślinach. Zajmowanie się zielonym bogactwem było niesamowicie odprężające, naprawdę to pokochałam. Z początku sobie nie radziłam, Sprout musiała mi pokazać, co robić, by nie szkodzić roślinom. Z czasem jednak radziłam sobie coraz lepiej, choć przede mną wciąż widniała długa droga do tytułu mistrzowskiego.

Wieczory były zarezerwowane na malowanie obrazów nad