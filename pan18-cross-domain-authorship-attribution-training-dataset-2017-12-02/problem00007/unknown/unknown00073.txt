w taki sposób.        — Przykrym jest wykorzystywanie śmierci rodzica do manipulacji podatkowych.        Malfoyowi zadrgała szczęka.        — Oskarżasz mnie?        Artur wyciągnął z teczki plik papierów. Rzucił na nie zaklęcie, by wiatr nie porwał kartek. Z deklaracji wynikało, że lwia część majątku pani Malfoy, w tym jej rodzinne posiadłości, zostały dane w prezencie Lucjuszowi albo jego żonie przed 1972 rokiem, ona sama zaś zamieszkała z synem w domu należącym do jej męża. Sęk w tym, że kilka innych dokumentów – ileż trudu kosztowało Weasleya ich zdobycie! – bardzo niewielkich, błahych, nieurzędowych, potwierdzało, że kilkoro przynajmniej mugoli regularnie widywało ją w starych posiadłościach. To jeszcze nie byłby dowód – znalazł się przecież dokumenty notarialny, potwierdzający przekazanie przynajmniej kilku kluczowych elementów majątku w okresie 1974-1976. Akt stał w jawnej sprzeczności z tymi dołączonymi przez Lucjusza do urzędu skarbowego w trakcie postępowania spadkowego, jednak badania magiczne nie wykazały śladów fałszerstwa. Fakt, że jeszcze na zdjęciach z 1978 (zdjęciach, za które Artur zapłacił groźbami, płaszczeniem się oraz wszystkimi pieniędzmi, jakie dostał w nagrodę za pracę dla Zakonu), pani Malfoy posiadała niektóre z „podarowanych" przedmiotów, również był znaczący.        Blondyn był blady jak ściana. Kupić można wszystko – poza urzędem skarbowym. Bezwzględność instytucji powiązanych ze skarbówką była powszechnie znana. Wywiadowi skarbowemu na pewno udałoby się, czemu nie podołali aurorzy: znalezienie zakazanych artefaktów, wsadzenie Lucjusza do więzienia, a nawet, z rozpędu, udowodnienie zabójstw mugoli i czarodziejów, zwłaszcza, jeśli przy okazji przywłaszczyłby sobie choćby galeona z rzeczy ofiary. Urząd kontroli skarbowej dysponował pieniędzmi, wyposażeniem oraz prerogatywami, o których inne służby specjalne mogły jedynie pomarzyć.        — To są tylko kopie — ostrzegł rudzielec. — Nie próbuj ich niszczyć.        Lucjusz zrobiłby pewnie urażoną minę, gdyby nie był tak przerażony. Kary za celowe oszukanie fiskusa mogły iść w miliony. Mogły mu zjeść praktycznie cały majątek. Pomijając już urocze kilkanaście lat, jakie spędziłby w Azkabanie.        — To podły przepis, uderzający w żałobników, i obaj to wiemy... — wydusił wreszcie.        — Dura lex, sed lex — wtrącił Weasley pewniej, niż się czuł.        — ...ale gdybyś chciał mnie pogrążyć, już byś im to zaniósł — dokończył Malfoy. — Ile? Sto tysięcy? Pół miliona? Więcej?        W pierwszej chwili Weasley go nie zrozumiał, potem dopiero uświadomił sobie, że właśnie złożono mu propozycję łapówki. Dość bezceremonialnie. Śmierciożercy wykazali trochę większą finezję przy przekonywaniu czarodziejów czystej krwi do „Sprawy" – a innych prób przekupstwa Artur w swym życiu nie zanotował.        — Pieniądze? — prychnął. — Za kogo ty mnie masz? Nie każdy jest chciwą gnidą, narażałem życie, jeszcze parę lat temu, a ty myślisz, że mi chodzi o forsę?        — Masz żonę i dzieci — zauważył tamten.        Jak na niego, to prawie miękkim, łagodnym głosem.        — Którzy nie muszą się za mnie wstydzić, dziękuję. Molly nigdy by mi nie wybaczyła...        — Czyli nie pieniądze. W takim razie... och. Twój projekt ustawy — zgadł Lucjusz.        — Potrzebnej całemu magicznemu społeczeństwu — Artur pouczył irracjonalną potrzebę usprawiedliwienia się – nie chodziło mu w końcu o sławę czy nazwisko w Historii prawodawstwa magicznej Brytanii. — W obecnej formie. Znaczy, takiej formie, jaką nadaliśmy mu w zespole, nim trafił na biurko Ministra.        Oczekiwał przytyków, wyzłośliwiania, pytań, czy chce zarządzić sferą legislacyjną jak dyktator. Lucjusz wszakże tylko wydął pogardliwie usta, nim się zreflektował i wrócił do obojętnie uprzejmej pozy. W końcu to on tu był petentem. Najwyraźniej uznał, że w kwestiach biznesowych ironia nie ma sensu, biznesy się po prostu załatwia. Milczał teraz, patrząc na Tamizę. Weasley zdał sobie sprawę, że spóźni się do pracy. „Niech ten drań wymyśli wymówkę" prychnął w myślach „w ramach bonusu za moje milczenie".        — Jeżeli skarbówka cię dopadnie, to i tak wszystkie twoje zmiany w ustawie zostaną wycofane — przypomniał, znużony czekaniem.        — Nie musisz mi przypominać, jak bardzo zła jest moja sytuacja — syknął Malfoy. — Ani, że nie mam wyjścia. Ale uleganie szantażom uchodzi za czynność dość nieroztropną. Jak wiesz, szantażyści to worki bez dna.        — Nie bądź śmieszny — teraz Artur naprawdę się zirytował. — Znasz mnie. W przeciwieństwie do co poniektórych, mam zasady.        — Właśnie je łamiesz — wytknął blondyn.        — Żeby chronić ludzkie życia. To dość naturalna hierarchia wartości. Ale jeżeli dam ci słowo, to dam ci słowo. Zniszczę te papiery, łącznie z oryginałami, kiedy tylko ustawa wejdzie w życie.        Lucjusz wyglądał na rozdartego i przez chwilę Weasley obawiał, że tamten zechce stawiać dodatkowe warunki. Ale nie, ostatecznie instynkt przetrwania zwyciężył. Nikt nie chciał narażać się fiskusowi.        — W porządku. To... uczciwe postawienie sprawy, jak sądzę — wydusił z siebie Malfoy. — Dostaniesz swoja ustawę, podpisaną, najpóźniej w przyszłym tygodniu. Przyjmą ją, bez poprawek, w ciągu miesiąca. Czy to wystarczy?        — W zupełności — okularnik miał nadzieję, że do jego głosu nie przeniknęła ulga.        Tamten weźmie ją za słabość i gotów zerwać negocjacje albo spróbować oszustwa.        — Doskonale robi się z tobą interesy, Arturze — stwierdził blondyn, odsuwając się od barierki. — Ale czy moglibyśmy już wracać? Minister na mnie czeka, a będę musiał się jeszcze przebrać, nie chcę wchodzić do niego w brudnych butach. Nie, kiedy mam do omówienia tak ważne kwestie,