.— Nadal grasz?— A ty nie?Draco wzruszył ramionami.— Sport nie jest już dla mnie szczególnie ważny. Nigdy nie miałem czasu, żeby wrócić do gry po… wszystkim. Poza tym nie mam tylu przyjaciół, żeby stworzyć małą drużynę.Potter zmarszczył brwi.— No ale uwielbiałeś grać. Byłeś chorobliwie ambitny i naprawdę niezły. Może zaczniesz grać z nami, skoro nie masz nikogo innego? To tylko Ron i paczka z ministerstwa. Od czasu do czasu są też Ginny i Oliver.— Nie, dzięki, nie jestem nawet pewien, czy umiem jeszcze wystarczająco dobrze latać, żeby grać. Od lat nie siedziałem na miotle.Potter gapił się na niego bez słowa.— Wiedziałem, że się zmieniłeś — powiedział po dłuższej chwili — ale to jest już wręcz śmieszne. Słyszałem też, że prawie wcale nie używasz różdżki.— To, że ostatnio wyszedłem razem z tobą z baru nie oznacza jeszcze, że zacznę zabierać do domu dawnego wroga z dzieciństwa. Dziękuję bardzo, ale wciąż doskonale radzę sobie z podrywaniem i pieprzeniem przypadkowych nieznajomych. — Draco z premedytacją udał, że źle rozumie intencje Pottera.— Ha, ha. Kiedy ostatni raz rzuciłeś jakieś zaklęcie? — Dziś po południu — odparł Draco zgodnie z prawdą.— A w jakim celu?— Eksperymenty aerodynamiczne — odpowiedział Draco szybko.Potter popatrzył na niego długo. Bardzo długo.— Kazałem moim majtkom fruwać po mieszkaniu — wyznał Draco. Potter parsknął śmiechem, który okazał się mocno zaraźliwy. — Nudziłem się! — dodał na swoją obronę, co tylko dolało oliwy do ognia. — Widzisz — powiedział Potter, gdy już się uspokoili, i pogroził mu palcem. — Gdybym cię nie namówił dziś na wyjście, spędziłbyś kolejny tragiczny wieczór sam na sam ze swoją bielizną.— Mam też inne priorytety niż moje gacie! Przez większość wieczorów siedzę zagrzebany po uszy w przepisach prawnych albo opracowuję wytyczne. Wiem, że to brzmi niezbyt ekscytująco, ale naprawdę sprawia mi przyjemność. Lubię być w czymś dobry i mieć świadomość, że zawdzięczam to tylko sobie, a nie czyjejś pomocy.— To dlatego chcesz, żebym odwołał to, co powiedziałem w „Żonglerze” — zrozumiał Potter.— Albo po prostu poprosił swoich znajomych w tamtejszej redakcji, żeby trochę przyhamowali. Wprawdzie mówiłeś, że Luna daje im wolną rękę, ale nie zaszkodzi ją zapytać, czy mogłaby bardziej kontrolować to, co piszą. W końcu należy do twoich najbliższych przyjaciół. Poza tym… — Tak? — Doceniam wasze dobre chęci, ale ani ty, ani Kingsley nie jesteście szczególnie dyskretni w udzielaniu wsparcia. — Ach.— Jestem pewien, że mieliście jak najlepsze zamiary, ale ja zwyczajnie nie chcę być przez kogoś prowadzony. Miałem tego dosyć podczas wojny.Potter skinął głową.— Rozumiem. Nawet mi to na myśl nie przyszło. Ale zabawnie byłoby choć raz stać po tej samej stronie barykady co ty.— Technicznie rzecz biorąc robimy to już od dziesięciu lat. Ale że mój wkład w dobrą sprawę ogranicza się do udoskonalania biurokracji, mogło to ujść twojej uwadze.— Nie uszło. Mam prywatną kolekcję twoich najlepszych notek.— Nadal jesteś totalnym kutasem.— To jedyny powód, czemu ze mną rozmawiasz. Ciągnie swój do swego.— Prawda.W tym momencie do ich stolika podszedł kelner i, upewniwszy się, że są zadowoleni z kolacji, położył na blacie schowany dyskretnie między czarnymi okładkami rachunek. Obaj sięgnęli po niego równocześnie.— Biorę to na siebie — oświadczył Potter. — Ja cię zaprosiłem.— Jesteś bezrobotny, a poza tym to nie tyle zaproszenie, co spotkanie dwóch znajomych.— Jestem wystarczająco bogaty i nie, tak naprawdę zaprosiłem cię na randkę.Draco osłupiał do tego stopnia, że Potter bez przeszkód uregulował należność.— Czy ty bierzesz jakieś nielegalne eliksiry? — wydusił wreszcie.— Nie.— Jest tylu innych gejów w czarodziejskiej Anglii. Justin Finch-Fletchley uważa, że jesteś boski. To uroczy chłopak.— Tak, wiem.— Więc o co ci, do diabła, chodzi?— Chodzi mi o to, że odtąd zamierzam robić to, czego chcę. A po tym, jak ostatnio wpadliśmy na siebie przypadkiem, chciałem spotkać się z tobą ponownie i sprawdzić, czy rzeczywiście aż tak się zmieniłeś. Co okazało się prawdą.Draco potrząsnął głową.— Szkoda, że właśnie ja muszę ci to przypomnieć, ale jesteś Harrym Potterem, nieustraszonym młodym bohaterem z Hogwartu, chłopcem, który przeżył wielokrotnie, stałym ulubieńcem tygodnika „Czarownica” i ogólnie facetem bez skazy. Ktoś taki nie zaprasza Malfoyów na randki. W najlepszym wypadku utrzymuje z nimi przyjazne, ale formalne stosunki, a i to jedynie dlatego, że żywi szacunek dla ich matki i uważa, że zmienili się na lepsze.— Zamknij się, Malfoy. Podobnie jak ty nie lubię, gdy ktoś zabiera głos w moim imieniu.— Możliwe, ale zachowujesz się, jakbyś kompletnie stracił rozum.— Nie do końca kompletnie. Nie próbowałem jeszcze zaciągnąć cię do łóżka na dzisiejszą noc.Draco spiorunował go wzrokiem.— Dobra. Po pierwsze, co cię napadło, żeby wygadywać takie rzeczy? A po drugie, od kiedy pójście ze mną do łóżka świadczy o braku rozumu?— To ty nazwałeś mnie nieustraszonym młodym bohaterem.— To tylko taka metafora! Pracuję ze Smythe’em, który zachłystuje się z zachwytu i szasta samymi superlatywami, gdy mowa o tobie! Możliwe, że zbiera nawet twoje figurki!Potter miał właśnie coś powiedzieć, ale ostatnie zdanie go powstrzymało.— Chyba nie te, w których można dowolnie ustawiać wszystkie części ciała?—