dużym gratisem. Niebo również miało nienaturalnie jasny turkusowy odcień. To miejsce z całą pewnością było magiczne.

Jego rozmyślania zostały przerwane przez Snape'a, szybko przytykającego różdżkę do różnych części swojego stroju. Eleganckie, ciężkie czarne szaty stały się lżejsze, ale nadal obejmowały prawie całe ciało. Półbuty ze smoczej skóry przekształcił w lekkie buty sportowe — oczywiście nadal czarne — a chusteczkę przemienił w długi czarny szal, którym obecnie owijał głowę i szyję na styl Tuaregów.

Harry — zupełnie wbrew woli — był zafascynowany tą przemianą. Severus nigdy wcześniej nie wyglądał tak... jak rozbójnik. Mrocznie, egzotyczne i przebiegle. Nagle się rozgniewał — zdradliwy drań nie tylko wyglądał jak kłamliwa szumowina, on również nią był!

Snape wydał sfrustrowany pomruk, kiedy po raz trzeci bezskutecznie machnął różdżką wokół siebie w dokładnie tym samym wzorze. Jego niezadowolenie wywołało uśmiech na twarzy Harry'ego.

— Co się tak szczerzysz, głupi bachorze? — warknął Snape. — W tym piekielnym miejscu urok chłodzenia nie działa poprawnie — narzekał.

— Gdybym łuszczył się tak jak ty, skoncentrowałbym się na uroku przeciwsłonecznym, a nie chłodzenia — odpowiedział Harry bezczelnie. Oczywiście sam też martwił się upałem, ale nie chciał pozwolić Snape'owi uzyskać przewagi.

Z zamaszystym gestem różdżki zastosował urok przeciwsłoneczny i choć uczucie było trochę dziwnie i łaskotało go, nie usunął czaru. Przypuszczał, że powinien go regularnie odnawiać. Następnie zaczął zmieniać swój strój na coś bardziej odpowiedniego.

— Aguamenti! — Usłyszał głos Snape'a i spojrzał w górę, by zobaczyć jak napełnia nowo transmutowaną manierkę wodą. — Przynajmniej nie będziemy mieć trudności z zaopatrzeniem w wodę. Będziemy jej potrzebować — rzekł Snape złowieszczo. — Możemy też spróbować przywołać jakieś jedzenie. Niewymowny powiedział, że to możliwe — kontynuował.

— On powiedział? — zapytał Harry zaskoczony.

— Na mocy Prawa Pięciu Wyjątków Gampa. Bogowie, Potter, jesteś haniebnie niedouczony — powiedział Snape z przyganą, kręcąc głową.

— Cóż, wyrazy uznania dla moich profesorów! — warknął Harry.

— Za twój brak najdrobniejszego wysiłku nie powinno się obwiniać nikogo innego tylko ciebie — wykładał Snape.

Harry miał już dość tyrad tego mężczyzny w Hogwarcie i nie potrzebował ich teraz.

— Accio, jabłko! — rzucił, a chwilę później w jego ręce wpadł owoc. Dosłownie spadł, jakby przyszedł z nieba. — Problem żywności rozwiązany. Przynajmniej nie umrę z głodu. — Schował jabłko na później.

— Musimy znaleźć schronienie i zapewne przetestować granice naszych magii w tych murach — oświadczył Snape.

— Jakich murach? — zapytał Harry zdezorientowany.

Snape westchnął dramatycznie.

— Wiem, że twoje zdolności umysłowe są ograniczone, ale musisz pamiętać, że nadal jesteśmy w Ministerstwie Magii, nawet jeśli nasze zmysły próbują nas oszukać.

— Czy to miejsce jest jakąś odmianą Pokoju Życzeń? — starał się zrozumieć Harry.

— Nie sądzę. Jeśli byłoby podobne do tego w Hogwarcie, pomieszczenie — i co ważniejsze, magia podtrzymująca go — byłoby bardziej ograniczone; nie byłoby w stanie przekształcić się w coś, co w zasadzie nie jest jakąś odmianą... no dobrze, pokoju — powiedział Snape. — To miejsce jest prawdopodobnie projekcją wyczarowaną przez nasze umysły.

— To coś w rodzaju bzdur Dumbledore'a o tym, że to co dzieje się w mojej głowie, jest wciąż prawdziwe, niezależnie od faktu, że istnieje tylko w mojej głowie? — zapytał Harry sfrustrowany.

— Twoja umiejętność analizy magicznych teorii jest wprost zatrważająca, ale w zasadzie poprawna — powiedział Snape.

Szczęka Harry'ego opadła. Severus właśnie przyznał, że miał rację? Wpływ słońca, nie ma wątpliwości.

Snape uśmiechnął się szyderczo na zdumienie Harry'ego.

— Biorąc pod uwagę, że obaj dotykaliśmy drzwi, gdy tworzył się ten magiczny obszar, to miejsce jest manifestacją materiałów dostarczonych przez nasze umysły. Bądź co bądź nie jesteśmy na pustyni, nawet jeśli wydajemy się być. Fascynujące. Sądząc po obecności erg, przejaw naszej psychiki najwyraźniej przypomina Saharę. I dla poszerzenia twojej edukacji: „erg” odnosi się do obszarów pokrytych wydmami — powiedział protekcjonalnie.

— Wiem, czym jest cholerne erg, dziękuję bardzo. — Harry kipiał ze złości. — Pracuję u Villariniego, w sklepie wypełnionym po brzegi mapami, globusami i tym podobnymi rzeczami. — przypomniał Snape'owi.

— Ach tak... jak mógłbym zapomnieć? — szydził Severus. W ostatnich latach zatrudnienie Harry'ego było bolączką między nimi. — Tak czy inaczej, musimy znaleźć schronienie...

Harry miał już dość rozkazującego tonu Snape'a i stale płynącej krytyki.

— Nie ma żadnych nas, zamierzam pójść własną drogą, bez ciebie. Lub — jeśli chcesz, bym ujął to inaczej — możesz po prostu spierdalać! — wybuchnął.

— A jak chcesz negocjowac istotne punkty naszego małżeństwa, jeżeli pójdziemy każdy własną drogą? — sykął Snape zirytowany.

— Nie ma nic do negocjowania o naszym małżeństwie, jedynie o rozwodzie. A ja mam tylko jeden wniosek w tej sprawie: najszybciej jak to możliwe — wkurzył się Harry.

— Zachowujesz sie niedojrzale — powiedział Snape pogardliwie.

— Co polecasz w takim razie? Jak mam się stać bardziej dojrzały? Powinienem bagatelizować cię na każdym kroku? Odmówić rozmowy? Albo lepiej: oszukiwać cię? Tak, to jest pomysł z zaletami! Powinienem po prostu pieprzyć się gdzie popadnie, poużywać sobie w końcu. Nie powinieneś być jedynym zaspokojonym w tym małżeństwie, ja też zasługuję na należną mi część pieprzenia — krzyczał Harry.

—