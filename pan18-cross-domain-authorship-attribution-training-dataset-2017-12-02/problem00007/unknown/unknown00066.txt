padła ofiarą jakiegoś zwariowanego złudzenia, to jednak wolał upewnić się do końca.— Pansy potrzebuje chyba okularów. Wydawało jej się, że widziała cię ostatnio na obiedzie w „Meduzie”.Barki Pottera spięły się na ułamek sekundy, po czym natychmiast rozluźniły. Odwracając się przez ramię, odpowiedział:— Musiała się pomylić. Nie byłem tam od ostatniej wiosny, od tamtego razu, kiedy wstałeś i wywrzeszczałeś na całe gardło „Jeśli chciałbym znaleźć w zupie włos, to bym go zamówił!”.Możliwe, że serce Dracona zostało właśnie złamane, ale nadal był Ślizgonem.— Mówiłem jej, że twoja noga by tam nie postała. To pewnie był jakiś inny brunet w okularach — zrewanżował się kłamstwem za kłamstwo.— Takich jest na pęczki. Herbaty?— Tak, poproszę.Unosząc kubek do ust, Draco z pewną pociechą stwierdził, że przynajmniej nie trzęsą mu się ręce.

 


Koniec rozdziału trzeciego


Draco zdołał wytrzymać przez czas potrzebny do wypicia kubka herbaty, kłócąc się słabo z Potterem na temat pierwszego tańca (umiejętności Pottera w zakresie walca pozostawały żałosne mimo wielokrotnych prób pląsania po holu wejściowym), samotnie narzekając na szokujące ceny wyznaczane przez florystów i że gdyby był ministrem magii, to by ich kazał dokładnie sprawdzić. Udało mu się wykręcić od obowiązkowych ręcznych igraszek pod prysznicem wymówką, że spóźni się na popołudniową herbatę u matki, na którą dziś się z nią umówił. Wykąpie się, gdy wróci do domu.— Wybierasz się do mieszkania twojej matki? Dobrowolnie? — Oczy Pottera omal nie wyskoczyły z orbit. — Przecież będzie tam Zabini, a najdalej wczoraj wygłosiłeś czterdziestominutową tyradę, jak bardzo go nienawidzisz i że masz nadzieję, że złapie jakąś alergię na powietrze i umrze w potwornych męczarniach! Skręcając się z bólu całymi miesiącami!Tak, ale to było wczoraj. Jeszcze dwie godziny temu nic nie byłoby w stanie skłonić Dracona do wejścia w sieć Fiuu z myślą o wizycie u matki i wypiciu herbaty z obojgiem — Blaise rezydował tam teraz jako kochanek jego matki na czas nieokreślony — znosząc obecność tego zdrajcy, podsuwającego mu drożdżowe bułeczki i konfitury. Jednak mimo wszystko fakt, że Blaise w perfidny sposób przypiął jego matce łatkę dojrzałej kobiety, zabawiającej się z mężczyzną w wieku jej syna i w dodatku zachodzącej przy tym w ciążę, kompletnie bladł w porównaniu z rogami, przyprawionymi mu przez Pottera na tydzień przed ślubem.— Matka zapewniła mnie, że Blaise się nie pojawi — skłamał Draco. — Aportował się dziś na jeden dzień do Oksfordu lub Cambridge, nie pamiętam dokładnie gdzie, na jakąś konsultację ze słynnym naukowcem z Florencji, znawcą piętnastego wieku, dotyczącą skłonności seksualnych Wawrzyńca Medyceusza. Najwyraźniej Blaise cierpi na manię wielkości, zamierzając napisać biografię Wawrzyńca, a ten docent obstaje przy tym, że Wawrzyniec był hetero. Co każda potrafiąca korzystać z mózgu osoba z miejsca uznałaby za bzdurę. Moim zdaniem nie trzeba nawet tracić czasu na badania. Ten facet pisał sonety. To jasne, że był stuprocentowym gejem. Ale Blaise z jakiegoś powodu koniecznie potrzebuje błogosławieństwa tego uniwersyteckiego idioty. Powinienem mieć dziś matkę tylko dla siebie. I zanim otworzysz usta: nie, nigdy mu tego nie wybaczę, więc nawet nie trać słów.Wszystko to zasadniczo było prawdą, z wyjątkiem faktu, że Blaise aportował się na konsultację trzy dni temu i dawno z niej wrócił. Jeśli Potter w jakiś sposób odkryłby, że Blaise był jednak w domu tego popołudnia, Draco mógłby się wymigać, udając, że pomyliły mu się daty.Do jasnej cholery, łganie to wcale nie aż tak trudna rzecz! Nawet Greg i Vince byli wiarygodnymi kłamcami, a iloraz ich inteligencji nigdy nie zdołał przekroczyć liczby 45. W dodatku zsumowany. I to dobrego dnia.Wnioskując ze skróconej i, jak Draco podejrzewał, mocno oczyszczonej historii wyczynów Pottera we wczesnych latach hogwarckich, wykazywał on jak najbardziej zdolność do szokująco sprytnych posunięć, więc jego żałosna próba kłamstwa nie była normalna. Koniecznie powinien nad tym popracować. Czy naprawdę tylko Ślizgoni posiadali wrodzony talent do łgarstwa? Motto główne: zawsze zaplanuj w swej strategii jakieś wyjście awaryjne. Jeśli to Harry zarzuciłby mu, że Pansy widziała na obiedzie w „Meduzie” kogoś, kto wyglądał jak on i Draco rzeczywiście byłby tym kimś (co mogłoby wydać się dziwne, znając jego uprzedzenia do tego miejsca), to Draco przyznałby się bezzwłocznie. Skłamałby tylko co do osoby towarzyszącej mu kobiety.„No dobra, Merlinie, to byłem ja. Jedna amerykańska dziennikarka chce napisać artykuł o wojnie. Na początku zagadnęła mnie pod pozorem zbierania materiałów do reportażu o kociołkowym skandalu z Niemcami, pamiętasz, zeznawałem w tej sprawie jako świadek. Naprawdę chodziło jej jednak o to, żeby usłyszeć coś o tobie i walce z Voldemortem. Odkąd wyraźnie zapowiedziałeś, że nie zamierzasz udzielać już żadnych wywiadów, postanowiła podejść temat od tyłu. Tylko bez skojarzeń, proszę.”Właśnie tak należało kłamać i gdyby Draco nie znajdował się na skraju załamania nerwowego, mógłby udzielić Potterowi kilku cennych wskazówek.Draco gestem znaczącym „tak, jasne” skwitował niemrawą prośbę Pottera, by pozdrowić matkę, po czym siecią Fiuu udał się do miejskiej siedziby Malfoyów, kamienicy położonej przy uliczce zwanej Wykrzyknikiem, w bliskim sąsiedztwie Pokątnej. Narcyza, za nic w świecie nie zamierzająca opuścić wesela jedynego syna i zdecydowana urodzić dziecko w Wielkiej Brytanii (włoscy uzdrowiciele nie cieszyli się jej dobrą opinią), zjawiła się w Londynie dwa tygodnie wcześniej, przywożąc ze sobą Blaise’a. Ze swą zwykłą, niedopuszczającą żadnych niespodzianek efektywnością — matka Dracona posiadała talent organizatorski czyniący z niej brytyjskiego Napoleona, gdyby to