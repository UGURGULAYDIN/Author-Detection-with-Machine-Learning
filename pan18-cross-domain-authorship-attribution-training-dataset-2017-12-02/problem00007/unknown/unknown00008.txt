dookoła, ale nie aż tak! Zauważyłem, że po tym jak wspólnie spędzaliście czas to wracasz z zaczerwienioną twarzą, zmierzwionymi włosami i malinkami na całej szyi. Nie biorąc nawet pod uwagę tegoo, że nie lubię w ten sposób Rona, dlaczego tak pomyślałaś? Myślałaś, że chce się z tobą spotkać po to, by stoczyć o niego walkę?

Policzki Hermiony były mocno zarumienione i trzymała dłoń przy ustach.

— Nie sądziłam, że zauważyłeś. — przyznała upokorzona. — Boże, Harry. Przepraszam. Nie chcieliśmy nic mówić, bo myśleliśmy, że nie będziesz się dobrze z tym czuł. Pominięty lub coś. A naprawdę nam na tobie zależy! Jesteś naszym najlepszym przyjacielem. Moim i Rona. I oboje się o ciebie bardzo troszczymy.

Harry uśmiechnął się krzywo i wzruszył ramionami.

— Wiem. Nie przeszkadza mi to. Wcale nie czuję się pominięty. — Był ostrożny, by nie spojrzeć jej w oczy, by nie dostrzegła jego kłamstwa. Maleńka iskierka bólu była schowana gdzieś głęboko w nim. — Cieszę się z waszego szczęścia. Zasługujemy na więcej szczęścia w tych dniach. Jestem szczęśliwy, kiedy wy jesteście szczęśliwi.

To nie było kompletne kłamstwo, tylko półprawda. Naprawdę czuł się szczęśliwy, ale także bardzo smutny. Był samotny. Wiedział, że nie znajdzie nikogo takiego. Kto by się zakochał w człowieku z okropną blizną na twarzy, będącym chodzącym celem dla Voldemorta?

— Dzięki, Harry. — Hermiona uśmiechnęła się do niego. — I nie przeszkadza mi, jeśli lubisz innego chłopca. Nie sądzę, żeby Ron miał również coś przeciwko. Ech. Przynajmniej wtedy, gdy przemyśli to porządnie. To znaczy... — zmieniła ostrożnie —...nawet jeśli to nie będzie ktoś, kogo by wybrał dla ciebie, to i tak będzie cieszyć się razem z tobą. I razem z tym chłopcem. Z tym wspaniałym kimś kogo lubisz. Naprawdę tak myślę!

— Tak, ale... Nie mogę mu powiedzieć. Po prostu nie mogę! Nie jestem pewien, czy... jestem taki. A nawet jeśli tak, to i tak uwierz mi, nie będzie chciał mieć ze mną nic wspólnego. Nie mogę już znieść prób nie myślenia o tym! Im bardziej staram się o tym nie myśleć, tym bardziej moje myśli wracają do tego! Boże, czuję się tak dobrze po powiedzeniu tego! — Opadł gwałtownie na podłogę przed kominkiem. Blask płomieni tańczył na jego twarzy.

— Wiesz, Harry... — Hermiona zaczęła z namysłem —...jeśli jest to tak wielka ulga po powiedzeniu o tym, nawet w tak ogólny sposób, może powinieneś o tym napisać. Zapisać w dzienniku, to co czujesz albo co chciałbyś powiedzieć lub zrobić, ale nie możesz. Pozwól, by to wszystko z ciebie wyszło, gdzie będziesz miał to czarno na białym. Nie musisz nikomu tego pokazywać. Osiągniesz katharsis bez żadnego strachu przed odrzuceniu.

— Hmmm. — Zastanawiał się nad tym. To było coś, co mogła wymyślić Hermiona. Jeśli nie ma o czymś książki, napisz ją! — To... bardzo rozsądne, Hermiono. Nie spodziewałem się, że mnie poprzesz — powiedział jej z namysłem, gdy ta uśmiechała się do niego. — Chyba spróbuję tego. Może jeśli napiszę to wiele razy i w różny sposób, to wtedy dam sobie z nim spokój albo nabiorę odwagi, by coś z tym zrobić. — Zerwał się na równe nogi. Jego oczy błyszczały w podnieceniu. Kiedy Hermiona zaczęła zbierać ulotki W.E.S.Z. i szykowała się, by powiedzieć dobranoc, Harry pochylił się nagle i cmoknął ją w policzek. — Dzięki, Hermiono. — powiedział cicho. — Ron jest prawdziwym szczęściarzem.

Spojrzała na niego figlarnie.

— Kto wie? Może Snape zakocha się nietaktownym, dziecinnym, bezmyślnym bachorze. Możesz być w jego typie!

Ze złośliwym uśmieszkiem odwróciła się na pięcie i wyszła z zamiarem pójścia do łóżka, zostawiając za sobą Harry’ego z otwartymi ustami.

Harry był przerażony. Hermiona wiedziała o jego zainteresowaniu mistrzem eliksirów, a przynajmniej tak było na początku. Ale dziewczyna nie dokuczała mu z tego powodu (jeśli miałby czas, by się nad tym zastanowić, to mógł się domyśleć, że tak będzie), a nawet wsparła go w tym. Jej rada na temat prowadzenia dziennika okazała się prawdziwym skarbem. W pewnym momencie Harry zorientował się, że czuje się wręcz fizycznie chory od trzymania tych wszystkich uczuć w sobie. Gdy Ron pochylił się nad nim i zapytał, co pisze, odpowiedział:— Jestem sekretarzem w W.E.S.Z. Hermiona chce, bym robił notatki. Ron wydawał się tym faktem zdenerwowany i nigdy nie zapytał o to ponownie. Harry udzielał tej samej odpowiedzi, gdy ktoś okazał zainteresowanie tym co robi mówiąc im, że powinni oni zobaczyć wszystkie rzeczy i dane jakie zanotował. Lubił patrzeć jak ludzie się krzywią i odwracają się na pięcie. Raz czy dwa podzielił z Hermioną tajemniczy uśmieszek dotyczący tego. Miał wrażenie, że dziewczyna całkiem nieźle się bawi się tym wszystkim.Na początku Harry miał problem z prowadzeniem dziennika. Nigdy nie miał czasu, aby uporządkować takie rzeczy jak uczucia, nie mówiąc już o ubraniu ich w słowa i spójne zdania. Dlatego też, gdy zaczął go prowadzić, umieszczał w nim jakąś notatkę chaotycznych myśli. Jak niekomfortowo się czuł sam ze sobą. Jego przemyślenia o tym, co sądził magiczny świat o gejach. Czy Snape był zainteresowany mężczyznami i jak Harry mógł