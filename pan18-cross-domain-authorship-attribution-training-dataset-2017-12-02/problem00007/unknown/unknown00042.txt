.– Możemy spróbować – odpowiedziała ostrożnie. – Ale co zrobimy?– Nie wiem – mruknął chłopiec, ale wizja działania zdecydowanie podniosła go na duchu. – Żeby odciągnąć ich na parę kroków chociaż, to moglibyśmy podlecieć do Snape’a i aktywować świstoklik, może nawet udałoby się nam zabrać razem z nim… Ale dopóki stoją wkoło niego, to nic nie zrobimy, bo sami czymś oberwiemy. Może… gdyby zrobić podobnie do tego, co mieliśmy zrobić ze Snape’em, żeby ratować ciebie… No, wiesz, ja na miotle, a ty do Snape’a w pelerynie, ale wtedy nie będziesz miała jak uciec, kiedy już go odeślesz… – zastanawiał się Harry na głos. – Chyba że odwrotnie. Dam ci miotłę, uciekniesz potem na niej, a ja w pelerynie jakoś sobie potem poradzę.– Harry, przecież mnie trafią pierwszym zaklęciem, ja nie jestem graczem quidditcha – prychnęła Hermiona, niezadowolona, że musi przyznać się do braku umiejętności. – Poza tym ty sam w pelerynie z czwórką śmierciożerców i Voldemortem? Chyba oszalałeś!– No to już nie wiem – mruknął chłopiec. – Ech, gdyby któreś z nas było brzuchomówcą… Można by coś do nich zawołać z innego miejsca, może na chwilę chociaż przerwaliby rzucanie klątw i moglibyśmy…– Harry! – wydała zduszony okrzyk Hermiona. – Jesteś genialny!Kwadrans później Gryfoni byli zakamuflowani tak jak nigdy wcześniej. Hermiona rzuciła Zaklęcie Niewidzialności na miotłę, Kameleona na siebie i na Harry’ego, po czym obłożyła ich jeszcze kilkoma czarami wyciszającymi. Dopiero wtedy stwierdziła, że są gotowi, i pozwoliła przyjacielowi okryć ich peleryną.Kiedy Harry poderwał miotłę, Hermiona objęła go mocno w pasie. Uznała, że mogłaby nawet polubić latanie, gdyby zawsze miała kogo się trzymać. Napisze o tym do Wiktora, ucieszy… Skrzywiła się lekko, przerywając rozważania. Krum to przeszłość, musi o tym pamiętać! Dziewczyna złajała się w myślach za brak skupienia na zadaniu i wbiła oczy w punkt, do którego się zbliżali, ostrożnie okrążając śmierciożerców.Hermioną złapała Harry’ego delikatnie za ramię.– Wystarczy – szepnęła cicho mimo wszystkich zabezpieczeń.Chłopiec gwałtownie zatrzymał miotłę; Hermiona natychmiast zweryfikowała swoje poglądy o ewentualnym polubieniu latania i potrząsnęła głową. Wyjęła różdżkę i zacisnęła palce na gładkim drewnie. Rozejrzała się pospiesznie, oceniając sytuację. Znajdowali się teraz po przeciwnej stronie niewielkiego kręgu śmierciożerców. Voldemorta mieli niemal dokładnie naprzeciwko siebie. Dziewczyna odetchnęła głęboko i zerknęła jeszcze w stronę dachu, z którego wystartowali. Czysto.– Dobrze, Harry. Kiedy rzucę na ciebie zaklęcie, będę musiała zdjąć wszystkie bariery wyciszające, żeby zadziałało. Tylko… mówiłam ci, że normalnie to zaklęcie rzuca się na siebie, a nie na kogoś innego, więc… będziesz musiał się skupić na kierunku. Chociaż ja i tak spróbuję je przekie…Harry obrócił się do niej i przerwał instrukcje, machając niecierpliwie ręką.– Tak, wiem, pamiętam. Mówiłaś mi o tym jakieś dziesięć minut temu. Zaczynaj.– Ale jeśli coś pójdzie nie tak…– Hermiono, na litość boską! Zdejmujesz tylko Silencio i jemu podobne! Wciąż jesteśmy ukryci, w razie czego po prostu odlecimy. Pospiesz się!– Dobrze – odparła krótko Hermiona. – Nie odzywaj się pod żadnym pozorem, dopóki nie zdejmę zabezpieczeń.Harry skinął głową.– Ut loquilonginum – powiedziała wyraźnie dziewczyna.W pierwszej Harry’emu wydawało się, że nic się nie stało – nie było iskier, snopów światła, kolorowych promieni – jednak kiedy opuścił wzrok, zauważył dziwnie drgające powietrze pomiędzy nim a końcem różdżki przyjaciółki. Wyglądało tak, jakby dążyło do dziewczyny, ale nie mogło się przebić przez niewidzialną barierę.Hermiona zmarszczyła brwi i przymknęła oczy. Jej skupienie było wręcz namacalne. Z całych sił starała się skierować zaklęcie na przyjaciela. Czytała, że nie wymagało to wielkich pokładów mocy, a jedynie wzmożonej koncentracji. Już po chwili zrozumiała, że ma tylko jedną szansę, jej zmęczenie psychiczne rosło w zastraszającym tempie, wiedziała, że musi dać z siebie wszystko albo ich plan legnie w gruzach. W końcu drgania zaczęły bardzo powoli przesuwać się w stronę Harry’ego. Hermiona ledwo zarejestrowała ten fakt, cała jej uwaga skumulowana była w mentalnej walce z efektem zaklęcia.Kiedy skrajne wyczerpanie doprowadziło dziewczynę niemal do omdlenia, Harry bez zastanowienia pochylił się w kierunku wibrującego powietrza i po prostu wchłonął je. Poczuł lekki wstrząs, jakby ktoś nagle wyrwał go z głębokiego snu; wzdrygnął się i spojrzał pytająco na przyjaciółkę.Hermiona, półżywa, złapała drżącą dłonią trzonek miotły i odetchnęła głęboko. Próbowała opanować ogarniającą ją słabość i zawroty głowy. Zagryzła wargi aż do krwi, mając nadzieję, że ból wyrwie ją z otępienia. Harry przyglądał się jej z niepokojem. Widział, że jest prawie nieprzytomna. Powinna siedzieć przed nim, mógłby ją podtrzymywać w razie czego, pomyślał. Pamiętając o tym, że nie może się odzywać, szarpnął przyjaciółkę za rękę. Kiedy uniosła wzrok, pokazał na migi, żeby zamienili się miejscami.– Nie ma czasu, Harry – szepnęła słabo Hermiona. – Dam radę. Pamiętaj tylko, żeby skupić się na miejscu, z którego ma dochodzić głos – przypomniała jeszcze i zaczęła powoli zdejmować zaklęcia wyciszające.Harry spojrzał na nią z powątpiewaniem, ale wolał się nie kłócić, zresztą przymus milczenia dość skutecznie mu to uniemożliwiał. Kiedy zabezpieczenia zostały zdjęte, obrócił się w stronę „ich dachu” i skoncentrował na nim tak mocno, jak potrafił.– Ej! – krzyknął głośno, gotowy do ucieczki,