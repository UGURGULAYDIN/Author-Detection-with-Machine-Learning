, ale właściwie zamierzałam poprosić, by został pan po zajęciach. Jest pewna ważna sprawa, którą muszę z panem przedyskutować — oświadczyła McGonagall.

Harry spojrzał na nią i zamrugał zmieszany. Po chwili niepewnie skinął głową. Kobieta odeszła, sprawdzając postępy uczniów i poprawiając popełniane przez nich błędy.

— Jak myślisz, czego może chcieć? — wyszeptała Hermiona, pochylając się w stronę Harry'ego. Potter wzruszył ramionami.

— Nie mam pojęcia.

Dwadzieścia minut później zajęcia dobiegły końca i uczniowie skierowali się do wyjścia. Harry był w trakcie pakowania swoich rzeczy, kiedy on i McGonagall pozostali sami w pomieszczeniu.

— Zapraszam do mojego gabinetu, panie Potter — powiedziała nauczycielka odwracając się i kierując w stronę drzwi. Harry zmarszczył brwi, ale szybko za nią podążył.

— Czy zrobiłem coś nie tak, pani profesor? — zapytał ostrożnie. Spojrzała na niego zdezorientowana, a po chwili jej twarz złagodniała.

— Och, nie. Absolutnie. Ale jest coś, co musimy omówić i znaleźć jakieś rozwiązanie.

Harry poczuł chwilową ulgę, po czym zaczął zastanawiać się, czego do cholery muszą „znaleźć rozwiązanie".

Weszli do gabinetu McGonagall i nauczycielka usiadła za biurkiem, wskazując Harry'emu stojące naprzeciw niej krzesło.

— Powiedz mi dokładnie, co udało ci się dowiedzieć odnośnie drugiego zadania — poprosiła, kładąc dłonie na biurku. Harry zamrugał.

— Och, cóż. Zadanie odbędzie się w Czarnym Jeziorze. Coś zostanie mi zabrane i będę miał godzinę na to, żeby to znaleźć.

— Zgadza się. W normalnym wypadku nie zdradzalibyśmy ci tego szczegółu, ale mamy mały problem i nie sądzę, żebyśmy mieli inne wyjście. To coś, co zostanie ci zabrane, będzie osobą. Kimś, kto jest dla ciebie bardzo bliski i ważny. Wczoraj wieczorem odbyła się ceremonia, podczas której czara ujawniła, kto zostanie odebrany każdemu z reprezentantów.

— Och? — odparł Harry, próbując ukryć przed nią swoje emocje, mieszankę podekscytowania, ciekawości, zmieszania i zaniepokojenia tym, dlaczego kobieta mówi mu o tym, skoro Bagman wyraźnie stwierdził, że tożsamość tych osób pozostanie tajemnicą aż do czasu zadania.

— Tak. I na tym właśnie polega nasz problem.

— To znaczy na czym?

— Pergamin, który wyrzuciła czara z imieniem twojej osoby był pusty.

Harry zamrugał.

— O... kej. Więc co to znaczy?

— Podejrzewamy, że prawdopodobnie zaklęcie Confundus, które użyte zostało w celu oszukania czary do tego, by przyjęła cię jako jednego z reprezentantów nie wystarczyło, żeby wybrała ona również osobę, którą masz uratować.

Albo może po prostu w tej głupiej szkole nie ma nikogo, kto obchodziłby mnie na tyle, bym skoczył za nim do jeziora. I czara o tym wie — pomyślał sarkastycznie Harry.

— Tak czy inaczej, w tej sytuacji sami musimy po prostu kogoś wybrać.

Harry wzruszył ramionami.

— W porządku. Jest mi to obojętne. Po prostu wybierzcie kogokolwiek.

— Panna Granger nie wchodzi w grę, ponieważ została już wybrana dla pana Kruma. W alternatywie myśleliśmy o panu Weasleyu — oświadczyła nauczycielka z lekką dozą niepewności. Harry zamyślił się na chwilę, po czym pokręcił głową.

— Nie możecie go użyć. Jeśli Hermiona jest osobą wybraną dla Kruma, to wszyscy będąc sądzić, że Ron jest moją dlatego, że mi się podoba, czy coś w tym stylu.

— To nas właśnie martwiło — potwierdziła McGonagall.

— Nie mam żadnych wątpliwości, że to skończyłoby na pierwszej stronie Proroka. Skeeter wymyśliłaby jakąś absurdalną historię miłosną. Wszyscy kpiliby bezlitośnie z Rona, a on prawdopodobnie zacząłby się dziwnie zachowywać zastanawiając się, czy naprawdę mnie kręci lub coś w tym rodzaju.

— Dokładnie — McGonagall pokiwała głową. — Kogo więc proponujesz?

— Zamierzacie pozwolić mi wybrać? — zapytał zaskoczony.

— Możesz kogoś zasugerować.

Przez chwilę Harry zastanawiał się, czy nie zaproponować Malfoya, ponieważ byłoby to niesamowicie komiczne. Wizja Draco pojawiającego się w rubryce plotkarskiej Proroka Codziennego sprawiła, że na jego twarzy pojawił się diabelski uśmieszek. Szydzony i prześladowany Malfoy byłby wart wszystkich dziwnych spojrzeń, jakie Harry z powodu tej sytuacji otrzymałby od swoich kolegów z Gryffindoru.

Ale wiedział, że McGonagall natychmiast przejrzałaby jego plan i nigdy na to nie pozwoliła.

Zaczął więc zastanawiać się nad kimś innym.

To nie mógł być facet. Każdy osobnik płci męskiej wyciągnięty przez Harry'ego z jeziora od razu wywołałby plotki. Koniec historii. Więc musiała to być dziewczyna, tyle, że Hermiona była już zajęta.

Harry uniósł brwi, uśmiechając się szeroko.

— Ginny.

— Panna Weasley?

Potter przytaknął.

— Tak. Ginny.

— W porządku, panie Potter. Dziękuję za poświęcenie swojego czasu. Możesz już iść.

 

———

 

Następnego ranka zaraz po śniadaniu pojawiła się przy nim znajoma, mała sowa. Przybycie poczty w jakimkolwiek innym momencie niż śniadanie nie było do końca normalne, ale kiedy Harry rozpoznał tą konkretną sowę, nie był już ani trochę zaskoczony.

— Czy to nie sowa Syr... ee, Wąchacza? — sapnął Ron widząc, jak Harry odwiązuje list od jej nóżki.

— Tak — przytaknął Potter. Zastanawiał się, czy odpowiedź Syriusza dotyczyła którejkolwiek z jego obserwacji odnośnie Snape'a, Karkarowa lub mrocznego znaku i nagle zdał sobie sprawę, że właściwie nigdy nie powiedział o tym Ronowi i Hermionie. Jego przyjaciele prawdopodobnie oczekują, że przeczyta im ten list na głos, a jeśli Syriusz wspomniałcoś na ten temat, będą mieli pretensje, że Harry nic im o