Snape.— Wybacz — odparł Neville, choć bez śladu skruchy w głosie. — Mnie ciekawi, jak to się stało, że Lupin i Black są razem.— O, to akurat proste — wyjaśnił Remus. — Tylko niewola może poskromić drzemiącą we mnie bestię. — Uderzył się znacząco w pierś. — To wszystko wina mojej wilkołaczej natury!— No błagam — prychnął drwiąco Syriusz. — Uwielbiasz to.— Nie sądziłem, że jesteś gejem — powiedział Neville, przyglądając się Remusowi z zamyśleniem.— Powinieneś już do tej pory zrozumieć, że gdy powstaje niewolnicza więź, preferencje seksualne przestają mieć znaczenie — zauważył Remus. — Co więcej, jak tylko ktoś zostaje zniewolony, szybko staje się też masochistą.— Doprawdy? — spytał Harry, spoglądając z powątpiewaniem na Snape’a.— Chyba, że jest się Snape’em — doprecyzował Lupin. — Snape to całkowicie oddzielna kategoria.— Niech to szlag.— Ale to dość niepraktyczne — zauważyła z zakłopotaniem Hermiona. — No wiecie, to, że niewolnik staje się masochistą. Skoro lubi ból, to jak kary cielesne mogą być… rzeczywiście formą kary?— Zamknij się! — syknął Remus. — Wszystko weźmie w łeb, jak się w końcu zorientują!— Och, wybacz. Nie zwracajcie uwagi na to, co przed chwilą powiedziałam — poprosiła Hermiona, na co inni pokiwali głowami.— Ty i Draco… — podjął Lupin. — Jak wy… To znaczy, które z was jest…— Ja jestem jego niewolnicą — odparła Hermiona, rzucając Draco tak wściekłe spojrzenie, że ten aż się skrzywił.— Oho, zapowiada się na świetną historię — wtrącił Syriusz. — Zamieniam się w słuch.— Szczerze mówiąc, nie ma za wiele do opowiadania. Po tym, jak Lucjusz zniewolił Rona w związku z tym całym mpregowym programem, Draco i ja zaczęliśmy się spotykać. No wiecie, uczyliśmy się razem, pieprzyliśmy się ze sobą, graliśmy w szachy, pojedynkowaliśmy się. W trakcie pewnego pojedynku Draco źle wypowiedział rzucane zaklęcie i stało się. Jestem niewolnicą.— Ałć — jęknął Harry. — Paskudna sprawa, Hermiono. Strasznie ci współczuję.— Ja też sobie współczuję — szepnął Draco. — To wcale nie doprowadziło do gorącego romansu. Wręcz przeciwnie, kilka następnych miesięcy spędziłem w psiej budzie, tak była wściekła.— Ciesz się, że cię nie wykastrowała — zauważył Potter.— Nie podsuwaj jej pomysłów! — błagał Draco, wyraźnie przerażony taką perspektywą.— Już dobrze, dobrze. Więc… kogo my tu jeszcze mamy? — Harry rozejrzał się po pomieszczeniu, aż w końcu jego wzrok spoczął na dyrektorze i McGonagall. — To jest… dziwne. Czemu?— Cóż, element fabuły — wyjaśnił patetycznie Dumbledore. — Nie mogliśmy na to nic poradzić.— Które z was jest…— A to ma jakieś znaczenie? — wtrąciła ostro McGonagall. — Cały ten pomysł jest idiotyczny.— Tia — mruknął Potter i spojrzał na Narcyzę, u stóp której klęczeli bliźniacy Weasley. — Wy?— To moje trofea wojenne. Dostałam ich tuż po zwycięstwie Voldemorta.— Ale przecież już dawno udało nam się go obalić! — zauważył Harry.Bliźniacy uśmiechnęli się makiawelicznie.— Tak, cóż…— Niestety…— Więzi niewolnicze mają to o siebie, że…— Są nierozrywane.— Tak już po prostu…— Jest!— O… okej — powiedział z powątpiewaniem Harry i zerknął na Billa Weasleya, który trzymał Fernina na smyczy. — Chcę to w ogóle wiedzieć?— Moje trofeum wojenne — odparł Bill. — Zemsta, tortury, okropne cierpienia… No co? — spytał, czując się nieswojo pod karcącym spojrzeniem Pottera. — Ten dupek mnie ugryzł!— Pomyślałby kto, że jasna strona nie ucieka się do takich rzeczy! — oburzył się Potter.— Cóż, to źle myślałeś — zauważył Fenris z nieskrywanym rozbawieniem. — W fanfiction torturowanie złoczyńców jest dozwolone, a z czasem staje się wręcz podniecające.— Hmm… — mruknął Harry, spoglądając z zamyśleniem na Snape’a.— Ja nie jestem złoczyńcą — przypominał mu Severus. — Jestem po prostu cholernie nieprzyjemny. Skrzywdź mnie, a narobisz sobie więcej angstu, niż dasz radę znieść.— Racja — przyznał z niejakim smutkiem Potter, po czym zwrócił swą uwagę na Bellatrix, klęczącą przy Molly i Arturze.— Na co się tak gapisz? — spytała ostro. — Jestem Magicznym Stworzeniem! Moja magia dobiera mi właścicieli i towarzyszy!— To nie mogła wybrać ich wcześniej? — spytał zjadliwie. — Oszczędziłoby to nam sporo kłopotów, gdybyś została niewolnicą Molly i Artura już w czasie wojny!— Wybacz — mruknęła ze skruchą. — Magia Stworzeń jest rzadka i nieprzewidywalna.— Ach tak.Harry spojrzał na ostatnią parę w pomieszczeniu, czyli na Tonks, której towarzyszyła nieznana nikomu kobieta. Miała idealny wręcz wzrost, niebieskie oczy, blond włosy, a na sobie idealne dopasowany strój.— Och, wybaczcie, zachowałam się nieuprzejmie — powiedziała Tonks. — To moja pani. Ma na imię Mary.— Niech zgadnę — wtrącił pogardliwie Snape. — Na nazwisko ma Sue?— Owszem! — potwierdziła Mary. — Przybyłam tu z Ameryki. Jestem animagiem i ekspertem w dziedzinie czarnej magii, eliksirów, transmutacji, no i jestem do tego wilą. Och, i skończyłam prawo na Harwardzie.— Och, to przecież oczywiste — prychnął Snape. — Czemu tu w ogóle jesteś?— Odkupiłam Tonks od Petera Pettigrew i od razu się w niej zakochałam. Natychmiast zwróciłam jej wolność, ale moje serce cierpi za każdego zniewolonego. Mogę was wszystkich ocalić!!! — zapewniła gorąco Mary.