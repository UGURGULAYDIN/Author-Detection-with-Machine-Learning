jego. Były gładkie i układały się tak jak chciał. Miękko spływały na ramiona. Harry wpadł w pewnego rodzaju trans. Podniesienie szczotki, przesunięcie nią w dół, przeczesanie ręką włosów i znów uniesienie szczotki. Były to jednostajne i uspakajające ruchy. Nigdy się nie spodziewał, że ta czynność może być tak relaksująca. Robiąc to, mógł swobodnie dotykać ramion, karku i szyi Snape'a, który co rusz przechylał głowę, by zapewnić mu lepszy dostęp. Był tak uległy, że Harry zaczął się zastanawiać czy czasami jest też taki w łóżku. Czy pozwalał partnerowi przejąć od czasu do czasu kontrolę? Na samą myśl ogarnęła go gorączka, ale wszystko co dobre kiedyś się kończy. Gra toczyła się dalej, a oni musieli ją kontynuować. Usłyszeli, jak kostki toczą się po planszy, a pionek przesuwa po kolejnych polach.


Jaką najgorszą wadę ujawniasz, będąc w związku?


Snape uniósł głowę, żeby patrzeć na chłopaka podczas odpowiedzi. Jego włosy spłynęły luźno z dłoni Harry'ego, który spojrzał mu prosto w oczy.

— Jestem zaborczy. Mój partner należy tylko do mnie. Nie toleruję zdrad, flirtu czy zabawy tylko po to, by wzbudzić zazdrość. Tylko ja mam prawo go dotykać, widzieć jego nagość i jak wygląda podczas orgazmu, gdy jest najbardziej odsłonięty.

Harry przełknął ślinę.

— Chciałbym do kogoś należeć — powiedział bez zastanowienia.

W oczach Snape'a pojawił się ogień, który został szybko ugaszony.

— Czy nie należysz już do kogoś? Do swoich przyjaciół? Innych osób? — Jego głos był beznamiętny.

— Nie tak. Przyjaciele to przyjaciele. Nie należymy do siebie. Spotykamy się, ale to nie tak. — Nie wiedział, jak to dokładnie wytłumaczyć, ale Snape najwyraźniej zrozumiał, co chce powiedzieć, bo kiwnął głową. — Co do innych, oni mnie nie obchodzą. Widzą we mnie Wybawcę, Złotego Chłopca, a ja jestem Harry. Tylko Harry.

Gdy skończył mówić, padło kolejne zadanie.


Ocieraj się policzkiem i nosem o twarz kochanka, a potem poliż jego usta. 


— Będzie łatwiej, jeśli staniesz przede mną — powiedział z rozbawieniem Severus.

— Tak.

Harry odłożył szczotkę na stół i okrążył krzesło. Miał się ocierać o Snape'a jak kot. Rozbawiło go to i rozluźniło. Bez żadnych już skrupułów pochylił się i potarł policzkiem o twarz mężczyzny. Poczuł na niej zarost, ale dzięki zaklęciom golącym nie był kłujący. Harry uwielbiał magię. Zamruczał z przyjemności, gdy jego nos znalazł się w zagłębieniu między ramieniem a szyją. Zrobił gwałtowny wdech, kiedy poczuł, że Snape przyciąga jego biodra bliżej siebie. Stracił równowagę, opadł na kolana mężczyzny i objął go udami. To była bardzo… hmmm… erotyczna pozycja.

— Tak będzie nam wygodniej — Snape odpowiedział na nieme pytanie.

Może i wygodniej, a już na pewno bardziej ekscytująco. Przy każdym ruchu Harry ocierał się o mężczyznę całym ciałem. Sam nie wiedząc kiedy, zaczął mruczeć z rozkoszy. Jęknął niezadowolony, gdy Snape chwycił go za kark i odsunął. Harry nie mógł się skupić, było mu tak dobrze. A byłoby jeszcze lepiej, gdyby nie mieli na sobie ubrań. Snape mówił coś, więc skupił się na jego ustach.

— Czas, żebyś wykonał ostatnią cześć tego zadania.

Ostatnią część? Ach tak, miał polizać usta, które teraz układały się w szyderczy uśmieszek.Obejmując dłońmi szyję mężczyzny, wystawił język i dotknął prawego kącika ust. Miał nadzieję, że Snape rozchyli wargi, by mógł go pocałować naprawdę, ale to się nie stało. Westchnął i polizał najpierw dolną, a później górną. Kusząc swoje szczęście, musnął jeszcze policzek.

— Coś za bardzo ci się spodobała ta zabawa. — Palce Snape'a boleśnie wbiły się w jego ciało.

— Każdy czerpie przyjemność z dotyku — odpowiedział, nie chcąc wyjawić prawdy, że to właśnie Snape go inspiruje.

— Czy robisz to z kimś innym? — Palce zacisnęły się mocniej.

— Nie. — Skrzywił się z bólu. — Przecież słyszałeś, jak mówiłem, że jestem…

— ...niewinny — dokończył za niego Snape, zabierając ręce.

— Tak.

Gdyby Harry mógł sobie pozwolić na nadzieję, uznałby, że mężczyźnie zależy na tym, by był prawiczkiem i żeby nikt go przed nim nie dotykał, ale to przecież niemożliwe. Snape zazdrosny? Jego myśli przerwało kolejne polecenie.


Zanurz dłoń w winie i pozwól, by kochanek ją oblizał.


— Co? To nie fair! — krzyknął Harry, spoglądając na miseczkę z czerwonym winem, która pojawiła się na podłodze przy krześle. — Ciągle ja wykonuję zadania.

— Nie wyglądałeś na niezadowolonego. — Snape owinął ramię wokół jego pasa i pochylił się, żeby podnieść naczynie. Postawił je na stole i zanurzył w nim dłoń. — Dokonałeś wyboru. Rzuciłeś kostkami. Dokończymy grę. — Podsunął mu rękę do ust. — Liż.

— Bawisz się moim upokorzeniem. — Harry chwycił go za nadgarstek i polizał wnętrze dłoni. Winno było słodkie. Czuł pod językiem drobne blizny.

— Tak sądzisz? — Położył drugą dłoń na policzku chłopaka.

Harry spojrzał na niego spod półprzymkniętych powiek. Snape zachłannie obserwował każdy jego ruch. Oddech mężczyzny przyśpieszył. Zadrżał i pchnął minimalnie biodrami, gdy język zahaczył o nadgarstek. Harry, zafascynowany tym zjawiskiem, powtórzył pieszczotę. Obserwował jak Snape mruży oczy. Obiecał sobie, że znajdzie sposób, by dotykać tego miejsca jak najczęściej, nawet