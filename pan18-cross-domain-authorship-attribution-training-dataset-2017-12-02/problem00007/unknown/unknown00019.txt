, a potem uścisnął mocno jego ręce.

— Nie martw się, Harry — powiedział równie cicho. — Nic ich nie skrzywdzi. To tylko mały test.

Harry przełknął i przytaknął. Ufał swojemu ojcu. Naprawdę. Uratował go kilka razy, od pana Filcha, kałamarnicy i od Dursleyów. Był również jedyną osobą na świecie, która w kółko obiecywała zapewnić mu bezpieczeństwo.

Zaraz po tym jak nowi uczniowie zatrzymali się przed stołem, ku zdumieniu Harry’ego utworzył się otwór w boku kapelusza, który zaczął śpiewać! Nie rozumiał wszystkich słów piosenki, ale usłyszał nazwy domów, jakich ojciec go nauczył: Gryffindor, Slytherin, Hufflepuff i Ravenclaw. Ojciec był odpowiedzialny za Slytherin i twierdził, że węże są najlepsze ze wszystkich z nich. Harry bardzo lubił węże, zwłaszcza te, z którymi rozmawiał, dlatego zgadzał się z nim.

Kiedy tiara zaśpiewała, przy stołach uczniów, a nawet przy nauczycielskim rozbrzmiewały liczne klaskanie. Profesor McGonagall wystąpiła do przodu z pergaminem w dłoni, który rozwinęła. Popatrzyła na pierwszoroczniaków i skinęła głową.

— Kiedy wyczytam nazwisko i imię, dana osoba nakłada tiarę i siada na stołku, by zostać przydzielonym do danego domu. Abbott Sarah.

Dziewczyna z długimi blond włosami, zaplecionymi w gruby warkocz spoczywający na plecach, rzuciła się do przodu, jakby została przyciągnięta przez niewidzialny sznurek. Stanęła koło stołka. Profesor podniosła na chwilę tiarę, by dziewczynka mogła spokojnie usiąść. Kiedy to zrobiła, kapelusz spoczął na jej głowie. Siedziała sztywno na stołku, z dłońmi splecionymi przed siebie. Trwało to kilka sekund, ale Harry’emu wydawało się, że minęła wieczność. Co robiła tiara?

Nagle tiara krzyknęła głośno:

— HUFFLEPUFF!

Rozbrzmiały wiwaty przy jednym ze stołów i uprzejme klaskanie od pozostałych uczniów. Sarah Abbott zeskoczyła z dużym uśmiechem na twarzy ze stołka i pośpiesznie podążyła w tamtą stronę.

— Widzisz, Harry — powiedział Snape. — Są tylko posortowani do swoich domów. Nikomu nie dzieje się krzywda.

Harry uśmiechnął się w odpowiedzi i niemal żałował, że nie zostanie posortowany, ponieważ mógłby być w domu ojca i być jednym z jego cennych węży.

Reszta uczniów również została przydzielona do odpowiednich domów, ale Harry zwrócił uwagę jedynie na tych, którzy skończyli w Slytherinie, czyli na: Marcusa Flinta, Terrence’a Higgisa i Persephone Urquhart, a także na Percivala Weasley’a, młodszego brata Charlie’go, który skończył w Gryffindorze. Percy, jak go nazywał Charlie, nie uśmiechał się tak jak jego brat, z dołeczkami, pokazując zęby. Harry zdecydowanie stwierdził, że wygląda tak, jakby uśmiech miał go niemal fizycznie zranić.

Dyrektor, profesor Dumbledore, wstał i stanął na podium umieszczonym przed stołem nauczycielskim, gdy profesor McGonagall zabrała tiarę i stołek. Miał najszerszy uśmiech ze wszystkich w pomieszczeniu, kiedy wyciągnął ręce.

— Witamy z powrotem naszych uczniów i serdecznie witamy naszych pierwszoroczniaków! Zanim zaczniemy ucztę, chciałbym powiedzieć kilka słów. Oto one: Bucik! Megafon! Druzgotek! Szczypnięcie! Dziękuję! — Usiadł i wszyscy zaczęli klaskać i wiwatować.

Harry spojrzał na swojego ojca, który westchnął i potrząsnął głową.

— Ojcze?

— Nie martw się, Harry — odpowiedział Snape. — Jestem pewien, że szaleństwo nie jest zaraźliwe.

Harry uśmiechnął się lekko, pewien, że jego ojciec żartuje, a potem podskoczył na swoim krześle, gdy na stole pojawiły się nagle półmiski i talerze wypełnione jedzeniem. Pieczona wołowina, kurczak, wieprzowina, pudding Yorkshire, kiełbaski, bekon, stek, pieczone ziemniaczki, kiełbaski, puree, frytki i groszek, marchew, sos… Harry wpatrywał się w to wszystko. Nigdy wcześniej nie widział tylu potraw w jednym miejscu. Już niemal czuł to, ostrą nutę ziemniaków, sól sosu, słodki zielony groszek…

— Na co masz ochotę? — zapytał Snape, wyrywając go z transu.

Harry z powrotem zwrócił swój wzrok na niego i pokręcił głową, nie wiedząc, co powiedzieć. Mężczyzna uśmiechnął się lekko i położył wszystkiego po trochu na jego talerzu, a potem, zanim Harry zdążył zapytać, pokroił mięso na małe kawałki, które chłopiec mógł nabić na widelec.

— Może zechcesz zamknąć usta… — powiedział cicho Severus — …i podnieść widelec.

Zawstydzony, Harry pośpiesznie zrobił to co powiedział jego ojciec i zaczął jeść. Wszystko było pyszne. Zatracił się w poczuciu smakowania góry jedzenia. Kruchego mięsa, chrupiących warzyw i delikatnego, kremowego sosu. W pewnym momencie przymknął oczy i był zaskoczony, gdy Snape wytarł mu twarz serwetką, aby usunąć pozostałości ziemniaków z jego policzka. Ojciec nie wytknął mu jego braku manier, za co był wdzięczny.

Hagrid siedział po drugiej stronie Harry’ego i skończył cztery porcje swojego jedzenia nałożonego na talerz, zanim chłopiec zjadł swoją pierwszą. Harry patrzył, jak ogromny człowiek jadł. Widział, jak okruchy z chleba, kawałki ziemniaków, a nawet krople sosu utykają w rozłożystej brodzie. Zastanawiał się, w jaki sposób Hagrid ją później oczyszczał. Harry’emu zawsze wystarczała jedynie serwetka.

Kiedy wszyscy zjedli, resztki obiadu zniknęły z talerzy, pozostawiając je ponownie czystymi. Chwilę później, na miejscu potraw pojawiły się puddingi każdego smaku, jaki Harry mógł sobie wyobrazić. Bloki lodów w dziesiątkach smaków, szarlotki, truskawki i wiśnie do zanurzania w czekoladzie, eklerki, pączki, deser trifle, melasowe tarty, pudding ryżowy oraz chlebowy i tort figowy.

Harry miał szeroko otwarte oczy, gdy patrzył na to wszystko.

— Możesz wybrać dwie rzeczy —