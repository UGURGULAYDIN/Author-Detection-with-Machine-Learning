zrobiło czegoś podobnego. Po prostu dalej patrzyli się na nowych, jakby czekali na coś bardzo ważnego, co miało się zdarzyć za chwilę.

— Teraz jeszcze tylko dwie rzeczy i skończymy na dzisiaj — kontynuowała. — Po pierwsze chciałabym was nauczyć krótkiej piosenki. Pomyślcie o niej jak o takim domowym hymnie. Proszę, weźcie swojej różdżki i posłuchacie mnie.

Odchrząknęła i zaczęła śpiewać, fałszując nieco, stukając różdżką do rytmu w oparcie krzesła:


Ko-le-żeń-STWO i



Wy-TRWA-łość



To jest PU-choń-ski



Styl BOR-su-ka.


Wszyscy pierwszoroczni wpatrywali się w opiekunkę domu. Zachariasz Smith zasłonił usta dłonią i zamarkował śmiech kaszlem. Jego ojciec powiedział mu, że jeśli dostanie się do domu swoich przodków, to będzie musiał grzecznie pogodzić się z kilkoma tradycjami… Wspomniał nawet domową piosenkę, ale Zachariasz się nie spodziewał, że będzie ona taka… Taka niezła.

Niezrażona Sprout uniosła różdżkę i zachęciła resztę domu, nie tylko pierwszaków, do dołączenia do niej. Zaskakująco, bo aż pięćdziesięciu (lub więcej) starszych Puchonów zaśpiewało w doskonałej harmonii, a każdy stukał swoją różdżką w rytm krótkiej przyśpiewki. Justin uważał ten zgodny śpiew za dziwnie niepokojący, ale wraz z resztą pierwszaków szybko dołączył. Po piątej próbie wszyscy potrafili już zaśpiewać ten krótki tekst w tym samym rytmie, co inni.

— Dobry występ — podsumowała profesor Sprout. — Nie muszę być krytykiem czy znać się na muzyce, by wiedzieć, co sądzicie. To nie jest dobra piosenka, prawda? Jest za krótka, słowa są trochę głupie… Ale to dobrze, bo powód, dla którego wszyscy się jej uczą, brzmi następująco: to hasło do naszego wejścia! Widzicie, każdy dom ma swoje własne środki bezpieczeństwa, by zatrzymać członków innych domów na zewnątrz. Od Krukonów oczekuje się rozwiązania zagadki, by mogli wejść do własnego dormitorium, co ja uważam za trochę wredne. Ślizgoni i Gryfoni mają hasła, ale większość z nich łatwo zgadnąć, a co kilka lat zdarza się niemiła sytuacja, gdy któryś z Gryfonów zapisze sobie hasło, a potem zgubi kartkę.

— My, Puchoni, używamy tej piosenki. Musicie w jej rytm zastukać w literę „H” na beczce, śpiewając ją sobie w myślach. Uderzacie różdżką u dołu „H” na normalnych sylabach i u góry na akcentowanych, a tak długo jak śpiewacie w myślach, a nie na głos, nikt inny nie dowie się, jak otwieramy przejście. Mogę z dumą powiedzieć, że w ciągu ostatnich trzystu lat, żaden intruz nie dostał się do Jamy. i nie chciałabym, by trzeba było zacząć liczyć od nowa, a wy?

Pierwszoroczni mruknęli w odpowiedzi: — Nie — i zrelaksowali się odrobinę. Większość z nich była właściwie pod wrażeniem, że ta głupia, krótka piosenka, nie tylko miała cel, ale również chroniła ich prywatność w sposób bardziej przebiegły niźli ślizgoński.

— A teraz, zanim odłożycie różdżki i będziecie mogli zająć się tymi pysznymi makaronikami — kontynuowała Sprout — jest jeszcze jedna oficjalna sprawa, którą musimy omówić. Widzicie, zachowanie naszego hasła w tajemnicy jest bardzo ważne, ale mamy jeszcze jeden sekret, ważniejszy nawet od tego. Sekret przekazywany z pokolenia na pokolenie, z Puchona na Puchona, a pochodzi on aż od samej Helgi. Sekret tak ważny, że każdy Puchon, który kiedykolwiek przekroczył próg Jamy, złożył przysięgę, że zawsze będzie go strzegł. Przysięgę na swój honor, na swoją magię, a nawet na własne życie. Teraz posłuchacie uważnie, kiedy ja i wasi starsi koledzy odnowimy przyrzeczenie. Potem będzie wasza kolej.

Znów w harmonii, Sprout i wszyscy starsi Puchoni unieśli różdżki i zaczęli mówić:

— Ja — tu nastąpiła mała desynchronizacja, gdy każdy wypowiedział swoje imię, ale dalej kontynuowali znów zgodnie: — przysięgam na swój honor, na swoją magię i na swoje życie, że nigdy nie zdradzę Sekretu Hufflepuffu nikomu, kto sam nie złożył wcześniej przysięgi o dotrzymaniu tajemnicy. Nie będę nawet rozmawiał o nim bez pewności, że nikt niesprzysiężony nie usłyszy choćby słowa.

Powietrze w Jamie stało się duszne od mocy tak wielu przysiąg odnowionych naraz, a kiedy uczucie przeminęło, starsi Puchoni wraz z opiekunką domu zaczęli wpatrywać się oczekująco w ósemkę pierwszorocznych. 

Urodzeni w mugolskich rodzinach uczniowie byli pod wrażeniem, tylko trochę zdenerwowani. Natomiast czystokrwiści nie ukrywali swojego przerażenia. Każde z nich wiedziało, co to znaczy przysiąc na własne życie, złożyć Wieczystą Przysięgę. Ale gdy ich dokładnie przeszkalano, by nie składać takich obietnic, każde zostało także nauczone, że poproszeni, powinni zapewnić o swojej lojalności wobec domu.

Jeden po drugim, pierwszoroczni unieśli swoje różdżki i z pewnym wahaniem powtórzyli słowa przysięgi; znów pojawiło się to dziwne uczucie wirującej magii.

Naraz większość napięcia zniknęła z pomieszczenia. Kilku ze starszych Puchonów widocznie odetchnęło, gdy odłożyli różdżki. Po odłożeniu własnej, Sprout znów zwróciła się do świeżo zaprzysiężonych studentów:

— Dziękuję, teraz mogę zdradzić wam nasz Sekret.

Nie uśmiechała się już, ale pomimo tego, czarownica wyglądała na bardziej zrelaksowaną i w jakiś sposób również wiarygodną. Później Hanna Abbot uznała Sprout za wyglądającą tak, jak powinien wyglądać człowiek, który już dłużej nie musi ukrywać faktu, że ciąży mu coś ważnego.

— Sekret jest związany z tym, dlaczego każde z was i każde z nas zostało przydzielone do Hufflepuffu. Ci spoza Jamy mają o nas mnóstwo historii, niektóre z nich są miłe, a niektóre niezbyt. Są tacy,