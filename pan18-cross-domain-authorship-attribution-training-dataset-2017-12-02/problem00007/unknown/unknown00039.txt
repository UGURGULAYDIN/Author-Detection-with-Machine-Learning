Potter po prostu siedział tam, z głową pełną myśli o… Cóż. To było bardzo rozpraszające. 

Tej nocy Draco rozmyślał dużo o ich rozmowie. Zdecydował, że była idiotyczna i śmieszna, a jego odpowiedziom brakowało jadu i nie były wystarczająco zabawne. Mimo to nie mógł przestać powtarzać niektórych jej części w swojej głowie z dziwnym uczuciem satysfakcji.

*

Zgodnie z przewidywaniami, Potter już tam był, latając wokół na swojej błyskawicy. Jednak nie był sam. Pogoda była ciepła, a niebo czyste, więc nic dziwnego, że kilku innych uczniów postanowiło polatać; grali improwizowany mecz Quidditcha, kiedy inni kibicowali im z trybun. 

Draco prawie odwrócił się i odszedł, ale został zauważony przez Pottera, który zawrócił na miotle i ruszył prosto w jego stronę. Dotarł do niego w przeciągu sekund i zawisł w powietrzu, szczerząc się, jakby był pijany. 

—Mam nadzieję, że masz w tej kieszeni znicza, Malfoy — powiedział w ramach powitania. Był zarumieniony i spocony. Musiał spędzić dobrą godzinę na szalonych pętlach i popisach. — Uwolnij go, jeśli jesteś na tyle odważny, i zobaczymy, kto złapie go pierwszy. 

Palce Draco zacisnęły się mocniej na plakietce; żałował, że to nie był znicz. Nie spodziewał się takiego zaproszenia, bo wcześniej nie spędzali czasu poza ich spotkaniami na korytarzu. 

— To nie znicz, przykro mi. 

Potter spojrzał w niebo. 

— Może ukradniemy czyjś? 

— Nawet nie mam miotły, Potter. 

— Co jest dziwne, muszę przyznać. — Gryfon zeskoczył z miotły i podszedł bliżej. Ciepłe powietrze, które go otaczało, od razu dotarło do Draco. 

— Po prostu chciałem…

— Chciałeś być ze mną jeden na jednego? — Uśmiech Pottera zmienił się w krzywy uśmieszek. Pochylił się, a jego głos się obniżył. — Przyznaj się. 

Klatka piersiowa Draco bolała. Jego serce straciło zdolność normalnego bicia i obijało się o żebra w nierównym, wolnym rytmie.

— Harry! — krzyknął ktoś; brzmiał jak Weasley. — Czas na śniadanie. Idziesz?  

Potter zmrużył oczy na Weasleya; Draco szybko wziął oddech. 

— Jasne, za minutę! — zawołał chłopak, po czym znów odwrócił się do Draco i przechylił głowę. — Chyba że zmieniłeś zdanie?

Gryfon był tak blisko, taki ciepły; jego oczy odbijały słońce. 

Ale coś było nie tak. Coś złego działo się w tym momencie z tym światem wokół nich — z samym Potterem. Sposób, w jaki patrzył na Draco, uśmiechał się i rumienił. Jego włosy. Jego śmieszne, dzikie włosy potargane przez wiatr przylegały do każdej części jego twarzy. Potter był zbyt ostry, aby skupić na nim uwagę, zbyt jasny dla tego nudnego świata. 

Draco potrząsnął głową, żeby oczyścić myśli. 

— W porządku — westchnął Potter. — Twoja strata. 

— Czekaj! — zawołał Draco, nie wiedząc dlaczego, gdy chłopak się odwrócił. Wydarzyło się coś ważnego i Ślizgon nie potrafił odgadnąć co. Potter przerwał ich moment zbyt szybko; nie mógł po prostu odejść. 

— Co? — Potter próbował odgarnąć kilka kosmyków z twarzy. Nic to nie dało. Ten długi, najbardziej wkurzający, wciąż był przyczepiony do jego policzka. Draco nie mógł już tego znieść. Po prostu nie mógł. 

Wyjął różdżkę. 

Potter zamrugał. 

— Eee, planujesz mnie przekląć? — Nie brzmiał na rozbawionego, ale nadal się uśmiechał. 

— Nie — powiedział Draco. — To ważne. Zaufaj mi i się nie ruszaj. 

Potter posłuchał. 

Jedno małe zaklęcie i kosmyk zniknąłby na zawsze. Mógł też przyciąć kilka innych. Potter powinien być mu wdzięczny. Draco skupił się na jego policzku. Skóra była różowa; rumieniec rozprzestrzeniał się w dół jego kołnierzyka, rozciągając się jeszcze niżej pod koszulkę. 

— Evanesco — wyszeptał Draco.

Zaklęcie błysnęło, ale kosmyk wciąż tam był; Draco nie mógł w to uwierzyć. 

Włosy Pottera były w stanie nienaruszonym, za to jego ciuchy zniknęły. 

Ktoś krzyknął w oddali. Powietrze wypełniło się sapnięciami, piskami, śmiechem i gwizdami. Oczy Pottera były rozszerzone. Stał nago na środku boiska do Quidditcha, z różdżką Draco zwróconą w jego stronę.  

Zamieszanie narosło, ludzie zaczęli biec w ich stronę, a Potter po prostu stał, gapiąc się na niego. Wyglądał na tak cholernie zszokowanego. 

Draco otworzył usta. 

— Ja nie… — Co mógł powiedzieć? Nie miał wyjaśnienia, ani wymówki. Nie wiedział nawet, co go podkusiło, żeby próbować walczyć z włosami Pottera. Dlaczego teraz? Dlaczego akurat teraz? Gdzie podziewał się zmieniacz czasu, kiedy go potrzebował? 

Draco postąpił krok w tył i zrobił jedyną sensowną rzecz, o której mógł pomyśleć: obrócił się i uciekł. 

Kilka chwil później, po tym, jak wpadł do zamku, uświadomił sobie, że upuścił plakietkę.

*

Przyjaciele Pottera byli bardzo wkurzeni i nadwyrężali twarze, żeby rzucać mu spojrzenia i wykrzywiać się w jego kierunku. Draco był przyzwyczajony do gorszego; nawet nie próbowali go przekląć. McGonagall odjęła sto punktów Slytherinowi i dała mu szlaban, mądrze wybierając Hagrida jako osobę, z którą miał go odbyć. Ale to nie było nic, czego Draco już wcześniej nie doświadczył. 

Był sekretnym bohaterem dla wielu osób. Ktoś zdążył zrobić zdjęcia nagiemu Potterowi i wielu uczniów gapiło się z czułością na niezliczone kopie. Niektórzy nawet posyłali Draco uniesione kciuki. 

I to wszystko byłoby całkiem zabawne, gdyby nie ten nóż w jego klatce piersiowej, który uwielbiał się przekręcać i wpychać