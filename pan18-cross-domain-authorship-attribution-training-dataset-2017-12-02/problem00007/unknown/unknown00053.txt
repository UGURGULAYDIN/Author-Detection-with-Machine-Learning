Wybacz — przeprosił. Świat musiał stanąć na głowie. Potter przepraszał, a nie było jeszcze nawet południa. Owszem, zdarzało mu się robić to nawet zbyt często, ale nigdy w stosunku do mnie. — Nie wyglądasz za dobrze. Kac?— Nie — skłamałem.— No dobra. — Machnął ręką. To, co pozostało z bolesnego kłucia trzymetrowych dzid, zniknęło. Na Boga, jego potęga urosła aż tak, że nie potrzebował już różdżki.— Jestem pod wrażeniem.Wzruszył ramionami. Nie po raz pierwszy pomyślałem, że nie jest nikim więcej niż mugolem, który kapryśnym zrządzeniem losu potrafi obchodzić się z magią. Moc, za jaką prawie każdy czarodziej poświęciłby swoje pierworodne dziecko, on wydawał z siebie z taką niedbałością, jakby chodziło o jakiś drobiazg. Co za totalne marnotrawstwo.— Większość ludzi wpada w lekką panikę, gdy nie używam różdżki. W zasadzie już wcale jej nie potrzebuję. Jadłeś coś?Mój żołądek ścisnął się boleśnie na samą myśl o posiłku. Na kolację zamówiłem sobie szklankę — a raczej dziesięć — mojito1. Odbijało mi się miętą przez cały poranek. Starając się za wszelką cenę zachować gburowato, warknąłem:— Nie, nie jadłem. Wiesz, że nigdy nie jadam śniadań.— Tak, ale wyglądasz na rozdrażnionego jak wtedy, gdy jesteś głodny i nie chcesz się do tego przyznać. — Zamknąłem oczy. Co dobrego ma z tego wyniknąć? Wzajemne zapewnienie siebie, że znamy się na wylot? — No przestań, Draco. Zaraz za rogiem jest bardzo porządna kafejka.— Tak, stacja sanitarno-epidemiologiczna robi tam regularne naloty raz w miesiącu, a gdybyś wiedział, jak liberalne są panujące tu normy, wolałbyś omijać to miejsce szerokim łukiem. — Uniosłem powieki. — Spałeś w ubraniu?— Możliwe — przyznał, poprawiając okulary na nosie dobrze znanym mi gestem. — Miałem dość ciężką noc. No to chodźmy gdzie indziej. Ty decydujesz. W końcu jesteś głodny.— Nie, nie jestem. Nie zamierzam być głodny przez kilka kolejnych dni. A może i na zawsze.— Po prostu wybierz jakąś knajpę, Draco.

***

— Spotykasz się z kimś?— A czy to cię powinno w ogóle obchodzić? Być może zauważyłeś, że jestem redaktorem wykonawczym dwóch czasopism. Zajęcie to całkowicie pochłania czas, który mógłbym przeznaczyć na ssanie kutasów. Muszę się pilnować, inaczej skończę jako dziwka podrzędnej kategorii.— Przecież już przeprosiłem za nazwanie cię kurwą — burknął.— Ale jednak mnie nią nazwałeś. W obecności moich podwładnych. Francuskie tosty, które tu podają, są wyborne, a huevos rancheros2 wystarczająco pikantne, żeby roztopić ci szkliwo na zębach. Tak więc w zupełności pogodziłeś się już z faktem, że życzyłem sobie dwieście pięćdziesiąt funtów za obciągnięcie ręką, pięćset ustami i dwa tysiące za rżnięcie?Oblał się rumieńcem.— Słuchaj, dalej nie rozumiem, dlaczego robiłeś… eee… to, co robiłeś, ale próbuję i chcę to pojąć, tylko że, wiesz, to mnie naprawdę przerasta.Najwidoczniej oczekiwanie, że wzrost umiejętności budowania składnych zdań, niezawierających nadmiaru bezsensownych przerywników, będzie szedł w parze z demonstrowaną aktualnie przez Harry’ego idealną, fizyczną pewnością siebie, okazywało się w stosunku do niego zbyt wygórowanym wymaganiem. Sposób, w jaki się wyrażał, był tak bardzo nie na miejscu. Należał do świata sprzed dwudziestu dwóch lat. I cały czas wzbudzał we mnie uczucie przewrotnej słodyczy.— Nie ma w tym nic, co mogłoby cię przerosnąć. Sprzedawałem seks. Najwyraźniej pozycja głównego aurora nie łączy się z kwalifikacjami mówcy, wystarczy umieć machnąć ręką i sprawa załatwiona. Twoja elokwencja jest tak samo żałosna jak wtedy, gdy miałeś piętnaście lat.— Zdarza mi się to tylko przy tobie. Dupek. — Wypowiedział to bez jadu. — Wyglądasz dokładnie tak samo. Przystojny. Nadal blondyn. Podobają mi się twoje długie włosy — powiedział, nieświadomie przesuwając ręką po własnych, szpakowatych kosmykach.— A ty ciągle jesteś królem nielogicznych konkluzji. Jakby długość moich włosów miała coś wspólnego ze sprzedawaniem seksu. No dobrze, niech nawet i ma. — Zwróciłem się ku kelnerowi, krążącemu wokół naszego stolika od ostatnich pięciu minut. — Poproszę jajka po benedyktyńsku z kiełbaskami, duży sok pomarańczowy i podwójne espresso. Oraz porcję owoców. A że i tak raczej cię na mnie nie stać, to przestań w końcu podsłuchiwać.Kelner zaczerwienił się po korzonki włosów i upuścił długopis. Poczułem się wręcz freudowsko.— Proszę nie zwracać na niego uwagi, to świr — odezwał się Harry łagodzącym tonem. — Mógłby mi pan podać jajecznicę i herbatę? Dziękuję. — Kelner oddalił się pospiesznie, przyciskając menu do piersi. Sądząc po jego chodzie, musiał mu nieźle stanąć. Na swoje szczęście był przepasany jednym z tych długich fartuchów. — Wiesz, naprawdę przepraszam, że wyciągnąłem cię na śniadanie, bo teraz widać jak na dłoni, że wcale nie jesteś aż tak głodny. Zamówiłeś jedynie porcję, którą można by nakarmić drużynę quidditcha. — Pokazałem mu środkowy palec. Z jakiegoś powodu zareagował chichotem. — Draco, mógłbyś przestać mówić do mnie „Potter”? Czuję się, jakbym miał trzynaście lat. Nie był to zbyt przyjemny okres dla żadnego z nas. Skąd dowiedziałeś się o mnie i Ginny?— A ty powinieneś nazywać mnie Dee. Gdy byłem w Anglii na tej przeklętej sesji zdjęciowej, wpadł mi w ręce egzemplarz „Proroka”. Z raczej paskudną fotografią w środku, z tobą w roli głównej, opuszczającym salę sądową. Wyglądałeś, jakbyś miał za chwilę przyłożyć autorowi zdjęcia.— Bo i przyłożyłem