szybkich oddechów do płuc dostawało się za mało tlenu. Bestia również się zatrzymała, ale tylko na chwilę. Obserwowała zmęczonego chłopaka, by ponownie wznowić polowanie. Nie biegła tuż obok niego. Już nie. Zataczała kręgi wokół swojej ofiary. Każdy następny zbliżał ją do nastolatka. Już wkrótce będzie tak blisko, że chłopak poczuje jej gorący oddech na karku, ale wtedy będzie już za późno.



OoO

Był to wielki kot, ale taki, jakiego nigdy w życiu nie widział, czy to w telewizji lub w książkach. Wyglądał jak tygrys, ale zamiast typowego ubarwienia, jakie mają te koty, był brązowy z ciemnymi podchodzącymi w kolor gnijących liści paskami. Na czubkach uszu miał pędzelki. Był również większy niż jakikolwiek kot drapieżny. Jego głowa była na wysokości twarzy młodego czarodzieja.

Harry słyszał kiedyś, że nie można patrzeć w oczy drapieżnikowi, po ten uznaje to za wyzwanie i może zaatakować. Dlatego też opuścił wzrok, ale to nie wiele pomogło. Jego oczy napotkały łapy bestii. Były ogromne, a te pazury… Mógłby go z łatwością rozszarpać, a ich właściciel zbliżał się z każdym krokiem. Nie panując nad swoimi odruchami, Harry cofnął się. W pewnym momencie potknął się o korzeń. Gdy upadał pomyślał, że to już koniec. Kot będzie miał teraz świetną okazję, by go zaatakować, ale nastolatek nie upadł.

Nie wylądował na ziemi. Jego plecy oparły się o szeroką klatkę mężczyzny, a duże dłonie nieznajomego chwyciły go za biodra. Nie miał jak uciec ani się wycofać. Przed nim był dziki kot, a za nim wilkołak, przed którym uciekał. Gorzej już chyba nie mógł trafić.



OoO

— Stój w miejscu — powiedział mężczyzna wprost do jego ucha. — One lubią, gdy ich ofiara ucieka. Dlatego też nie zaatakowała cię od początku, tylko czekała aż ją zauważysz. Zmierz się z nią. — Polizał miejsce tuż za uchem chłopaka. — Czy może jesteś tchórzem i masz zamiar uciekać? — Zacisnął delikatnie zęby na jego ramieniu, ale nie na tyle mocno, by go oznaczyć.

— Nie jestem tchórzem — odpowiedział Harry.

Stał sztywno. Bał się, tylko głupiec nie bałby się w takiej sytuacji, ale to, że czujesz strach, czy uciekasz nie musiało oznaczać, że ktoś jest tchórzem. On na pewno nim nie był.

— Dobrze. — Mężczyzna, ponownie go polizał. — Stój prosto i patrz mu prosto w oczy. Może i jest dużym drapieżnikiem, ale nie przepada za bezpośrednią konfrontacją. Gdy jego ofiara nie ucieka, tylko rzuca mu wyzwanie, nie wie, co zrobić. Może być od niej silniejszy, ale gdy mu się postawi w większości wypadków wycofa się.

— A jeśli będzie to ten nieliczny wypadek? – zapytał go.

Greyback skinął głową z uznaniem. Chłopak nawet w takiej sytuacji starał się czegoś nauczyć. To dobrze o nim świadczyło.

— Wtedy ja będę przy tobie. Będę cię bronił. — Spojrzał na bestię.

Pozwolił, by jego rysy stały się ostrzejsze, a oczy zabłysły. Jego wilk wyszedł na zewnątrz. Kot dostrzegł, z kim ma do czynienia i zaczął się wycofywać.

— Czemu? — spytał, nie odrywając wzroku od zwierzęcia, które właśnie znikało między drzewami.

— Ponieważ jesteś Gysu.

— Nie wiem co to znaczy. — Odwrócił się i spojrzał na mężczyznę. Nie przestraszył się jego wyglądu, a mężczyzna specjalnie nie powrócił do swojej łagodniejszej wersji.

— To, że zostaniesz tutaj.

— Nie mogę — odpowiedział. — Muszę wrócić do Hogwartu. Muszę opowiedzieć co się stało. — Jego głos załamał się. — Powiedzieć, że Voldemort się odrodził! — W tym momencie zdał sobie sprawę, do kogo kieruje te słowa. Do kogoś, kto jest, a przynajmniej był poplecznikiem Czarnego Pana.

— Nie musisz tego robić. Nie należysz do ich świata. Jesteś Gysu. — Wilkołak był nieustępliwy.

— Nawet nie wiem co to znaczy! A powiadomienie o tym, co się stało to mój obowiązek! – Musiał go przekonać, by go puścił.

— Jedynym twoim obowiązkiem jest zostanie ze mną. — Otarł swoim policzkiem o twarz nastolatka. — I zostaniesz ze mną.

Nie czekając na odpowiedź, chwycił chłopaka i przerzucił go przez ramię.

— Co ty wyprawisz?! Puszczaj mnie! — krzyczał, uderzając pięściami w plecy wilkołaka. — Gdzie ty mnie w ogóle zabierasz?!

— Do obozu i bądź cicho, chyba, że chcesz ściągnąć tutaj wszystkie drapieżniki z okolicy.

Harry przestał krzyczeć, ale dalej uderzał i kopał mężczyznę. Ten nie zwracał na to uwagi. Szedł powolnym krokiem w stronę obozu, trzymając Gysu, który już wkrótce będzie jego Związanym.



Po tym jak mężczyzna go puścił, by mógł chodzić o własnych siłach, Harry ł, co rusz na niego spoglądał. Nieznajomy szedł przed nim, ale zawsze utrzymywał takie tempo, że nastolatek mógł spokojnie za nim nadążyć. Kiedy Gryfon zauważył, że znajdują się już blisko ich miejsca docelowego odważył się znowu odezwać.

— Tak... Kim jesteś? — zapytał.

— Fenrir — odpowiedział mężczyzna, podnosząc gałąź najeżoną kolcami, by Harry mógł spokojnie pod nią przejść.

— Dziękuję. — Pochylił się, mijając go. — Ale nie miałem tego na myśli. — Poczekał, aż ten znów stanie u jego boku, zanim kontynuował. — Nie chciałem wiedzieć jak się nazywasz, chociaż to dobrze, że znam twoje imię — dodał szybko, gdy Fenrir