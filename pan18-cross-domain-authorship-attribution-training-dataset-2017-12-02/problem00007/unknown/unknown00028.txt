od ciebie o wiele więcej, niż od kogoś innego i tacy, którzy nie uwierzą, że nie jesteś zdolny do używania potężnej magii i będą żywić do ciebie urazę z tego powodu.Przerwał i rozważył, czy powiedzieć coś więcej, a jeśli tak, to musiał dokładnie dobrać kolejne słowa.— Są też tacy, którzy podążali za Czarnym Panem. Oni są... mniej entuzjastycznie nastawieni do tego, że pozbyłeś się ich Pana. Będziesz musiał na nich uważać. Oczywiście będę cię chronić, jak najlepiej potrafię. Ale ty również musisz być czujny.— Czujny?— Ostrożny. Obawiam się, że nawet tutaj w Hogwarcie. Niektóre dzieci posiadają rodziców, którzy byli w służbie Czarnego Pana. Oczywiście wielu z nich twierdzi, że zostali do tego zmuszeni wbrew własnej woli, ale... — Westchnął i zamilkł. Nie było powodu, by rozstrzygać to, czemu niektórzy śmierciożercy trafili do Azkabanu, a inni nie. Wystarczyło, a może nawet było to za dużo, że chłopiec wiedział, iż śmierciożercy wciąż żyli.— Czy oni będą próbowali mnie zabić?To szczere i poważne pytanie zadane przez kogoś tak młodego i z tak niewinną twarzą sprawiło, że Severus miał ochotę krzyczeć z niesprawiedliwości tego wszystkiego. Ten chłopak przeżył tak wiele w swoim krótkim życiu. Niekochany, zapomniany tuż po pierwszych urodzinach. Wykorzystywany, zaniedbany, a następnie wyrwany ze świata, który znał, by dowiedzieć się, że jego rodzice zostali zamordowani...Severus był mu jednak winny prawdę. — Mogą próbować — powiedział cicho. — Musisz być przy nich bardzo ostrożny i prawdopodobnie nie stanie ci się żadna krzywda. Ale jesteś również pod moją opieką — przypomniał mu. — Będę cię chronił.Harry skinął głową, ale widać było po jego twarzy, że nie do końca w to wierzy. I to z jakiegoś powodu sprawiło, że Severus był jeszcze bardziej wściekły na Dursleyów niż w noc, w którą ich przeklął. Te ich sześć lat jako opiekunów chłopca nie nauczyły Harry’ego niczego z wyjątkiem tego, by nie wierzyć, że ktoś go ochroni i że nie może oczekiwać od świata niczego oprócz bólu. Nienawidził ich za to i szkoda, że nie użył na nich klątwy zabijającej lub nie wysłał ich do Azkabanu, gdzie każdy ich strach nękałby ich przez wieki w uściskach dementorów. Jednakże pomimo tego, że jego status prawny był teraz pewny, ministerstwo dalej uważało go za śmierciożercę, którego nie może umieścić w więzieniu, jednak skwapliwie skorzystałoby z możliwości naprawienia tego błędu przy najbliższej sposobności. Zbyt wielki rozgłos w sprawie mugoli, z którymi żył Chłopiec, Który Przeżył, mógłby sprowadzić na Harry’ego niebezpieczeństwo. Tak, musiał się zadowolić wiedzą, że przynajmniej przez kilka lat Dursleyowie nie będą mieć nawet chwili wytchnienia — tak jak wcześniej Harry — od przeżywania tego, co zgotowali chłopcu. Przynajmniej w swoich umysłach. — Czy masz jeszcze jakieś pytania? — spytał, chociaż podejrzewał, że Harry przytłoczony nowymi informacjami mógł go nie usłyszeć.Zgodnie z oczekiwaniami chłopiec zaprzeczył:— Nie, ojcze.— Mamy jeszcze jeden problem do przedyskutowania. Zostaliśmy zaproszeni jutro na herbatę przez mojego starego... przyjaciela. Ma syna w twoim wieku, Draco, który jest również moim chrześniakiem. Malfoyowie to stara czarodziejska rodzina. Bardzo wpływowa w niektórych kręgach. I pragną cię poznać.Harry był cicho, gdy ojciec mówił. Severus był bardzo zadowolony, że chłopiec wydawał się rozumieć konsekwencje wynikające z tego, o czym mówił.— Czy muszę być przy nich ostrożny?— Tak, ale Lucjusz Malfoy jest teraz bardzo poważany w ministerstwie i mało prawdopodobne jest, by zrobił coś, co zagroziłoby jego pozycji.— Ok.— Dobrze. — Severus wstał. — Już prawie pora lunchu. Idź umyć ręce, a ja zamówię posiłek u skrzatów.— Tak, ojcze!Severus obserwował idącego do łazienki chłopca, który był tak samo podekscytowany perspektywą posiłku, jak tydzień temu. Miał nadzieję, że pewnego dnia Harry przyjmie takie rzeczy jak posiłek i bezpieczeństwo za pewnik.



OoO

Po obiedzie Severus oddalił Harry’ego pod opieką Nelli, by zająć się przygotowaniami do swoich obowiązków nauczyciela. Siedmiolatkowi to nie przeszkadzało, ponieważ skrzatka chciała go oprowadzić po Hogwarcie, ale jak powiedziała, nie mogła go zabrać na boisko quidditcha bez wyraźnego pozwolenia ojca. Pokazała mu, gdzie znajdują się kuchnie i niektóre z pobliskich łazienek szkolnych, które były ogromne i wspaniałe, marmurowe z dziwnymi rzeźbami wyglądającymi z kątów. Na korytarzach mijali setki zbroi i tysiące posągów. Według słów Nelli były to same czarownice i czarodzieje. Harry próbował odczytać tabliczki umieszczone na postumentach, ale nie rozumiał wielu słów i niektórych liter. Nelli pokazała mu również kilka klas szkolnych. Zwiedzili nawet piękny, letni ogród, nim udali się do Wielkiej Sali.Harry stanął w progu ogromnej sali, gapiąc się w niebo. Byli w pomieszczeniu, a jednak... niebo! Podobnie jak w jego sypialni na Spinner's End, ale to było takie wielkie!— Zmienia się wraz z pogodą na zewnątrz, mistrzu Harry — powiedziała Nelli.— Jest genialne! Czy to magia?Nelli skinęła szczęśliwie.— Tak, mistrzu Harry. Hogwart posiada magię w ścianach, wszystkich pokojach i wszędzie indziej. — Naprawdę? I to wszystko jest dobrą magią?— Tak, mistrzu Harry. Magia Hogwartu jest najlepszym rodzajem magii. Skrzaty domowe, takie jak Nelli, bardzo lubią tutaj pracować.Harry uśmiechnął się do niej.— Mi również się tutaj podoba.— Co my tu mamy? – Zabrzmiał za nimi przeciągły głos. Harry podskoczył i