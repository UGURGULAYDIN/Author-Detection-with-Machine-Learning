Po prostu przelewam na papier swoje doświadczenia.
— To dlatego rachunki za internet są tak wysokie? Jesteś na okrągło online, beztrosko paplając o szczegółach naszego pożycia intymnego?
— Możesz to i tak ująć. Skoro już koniecznie chcesz.
— Kolejna malfoyowska metoda na powiedzenie „tak”, oferująca możliwość wykręcenia się od wszystkiego, o ile zajdzie taka potrzeba.
— Nieistotny szczegół. To, co się w tym momencie naprawdę liczy, to fakt, że musimy się wreszcie pozbyć tego męczącego modemu. Chcę ISDN albo stałe łącze.
— Za wolno ładuje ci te pornole, co?
— Ten modem pracuje w ślimaaaaczyyyym tempie, Harry. Proszę, czy nie mógłbyś mi podarować na urodziny połączenia przez ISDN?
— Przecież dopiero co miałeś urodziny. Nie. Chyba nie wyraziłem się dostatecznie jasno. Draco, przestań o nas pisać.
— Hej, spójrz, ciebie wiecznie nie ma. A ja zdążyłem się już wirtualnie zaprzyjaźnić z paroma naprawdę świetnymi ludźmi. Oni nie wiedzą, że to rzeczywiście my. Aha, tylko sobie nie pomyśl, że jestem jakimś modem albo innym fandomowym VIPem. Jestem tylko zwykłym, drobnym fanem drarry.
— Mod? Fandomowy VIP? Drarry?
— Tak. Mod. Morderator na forum. A VIPem nazwałem osobę uznaną przez innych czytelników za kogoś należącego do grona najlepszych autorów fanfiction. Zaś fan drarry to ktoś, kto czyta lub pisze takie kawałki o nas, a czasem robi obie rzeczy naraz.
— A Jo nie ma nic przeciwko temu?
— Jasne, że nie. Sama jest zarejestrowana na jakimś forum. Pisze odjazdowe yuri. Jeśli podchodzą ci takie rzeczy…
— Yuri?
— No fakt, to raczej nie dla ciebie, skoro twój kompas jest nastawiony na kutasy. Napisała też kilka opowiadań o tobie i Ronie, ale coś z takim pairingiem może wywołać jedynie obrzydzenie, więc nie dałem rady tego przeczytać…
— Pairing? Moment. Ron?!?!?!
— Wiem. Sama myśl o tym wystarcza, żeby nabrać ochoty na rozwalenie sobie głowy o ścianę, byleby tylko powstrzymać cisnące się wizje. Wiesz przecież, co sądzę o piegach i seksie w jednym i tym samym ciągu myślowym. Spokojnie. To wszystko odbywa się anonimowo. Mam nicka na forum drarry, który w ogóle nie przypomina mojego prawdziwego nazwiska. Nikt się niczego nie domyśli.
— Zwłaszcza to „dra” w drarry pasuje jak ulał. Jak brzmi twój nick?
— Ocard Yoflam.
— !!!
— Harry, czy ja dobrze interpretuję ten odgłos? Znów walisz czołem w biurko?
— Wybacz mi tak dramatyczną reakcję. Masz rację. Twój nick jest równie dobrze zakamuflowany co Hagrid pod peleryną Flitwicka.
— Wydawało mi się, że to sprytne. Posłuchaj, niektóre z tych tekstów są naprawdę pikantne. Gdy tylko uda ci się przywlec tyłek do domu jeszcze w tym stuleciu, wydrukuję ci kilka rzeczy moich ulubionych autorów i przeczytamy to razem. Na przykład to: mamy trójkąt…
— Trójkąt. My?
— Tak. Ze Snape'em. Przestań znów wydawać te dźwięki, jakbyś się dusił. Myślałem, że już z tego wyrosłeś. A jedno z moich ulubionych opowiadań to niesamowita historia o mnie i o tym, jak urządzam konkurs na największego fiuta w Hogwarcie1.
— Wcale nie brzmi aż tak nieprawdopodobnie. To coś w twoim stylu.
— Właśnie, też tak pomyślałem. Ten tekst jest prześmieszny, a jaki podniecający! Choćby ten opis, w jaki sposób użyć czekolady w charakterze lubrykantu… Czy ty masz może alergię na czekoladę?
— Nic mi o tym nie wiadomo. A czemu pytasz?
— A tak sobie, bez powodu.
— No i następny malfoyowski kod, mówiący tym razem „nie powiem ci teraz, o co chodzi, ale bardzo ci się nie spodoba, zanim to pokochasz”.
— Nonsens. Pokochasz to od razu. Mam jednak parę zastrzeżeń do tego opowiadania. Draco jest w nim marudny.
— Pasuje.
— I samolubny.
— Strzał w dziesiątkę.
— Wkurzający i humorzasty.
— Co ty nie powiesz?
— Ale ma zajebisty tyłek.
— Wychodzi na to, że to żadna fikcja.
— Nie przyjmuję do wiadomości twoich ironicznych uwag. W dodatku autorka zamieściła w fiku kilka szczegółów, które nie mogą mieć nic wspólnego z rzeczywistością. Posłuchaj tylko! Obdarzyła Longbottoma kutasem, który zwisa mu niemal po kolana.
— Hmm, Draco? Neville naprawdę ma kutasa, który zwisa mu niemal po kolana.
— Nie ma mowy! Nie może mieć większego niż Blaise. Nie byłby wtedy ludzką istotą. No i Weasleyowi też dała przyrodzenie całkiem sporych rozmiarów.
— Draco, wiem, że zrani to twoją śmieszną ślizgońską dumę, ale założę się, że przy tym, co ma między nogami Neville, klejnoty Zabiniego wyglądają jak skurczone ślimaczki. A Ron też ma dużego.
— !!!
— Nic nie mówisz. Co może oznaczać tylko jedno: właśnie drzesz moją bieliznę na strzępy.
— Możliwe.
— Jeśli natychmiast nie przestaniesz, zamienię wszystkie twoje szyte na zamówienie bokserki z jedwabiu w kraciaste wełniane gacie z rozporkiem. Przez siedem lat kąpałem się z nimi pod szkolnymi prysznicami. Są dobrze wyposażeni. Zwłaszcza Neville.
— Bzdury. Istnieje tylko jeden sposób obiektywnego zakończenia tej debaty. Zerknąłem do naszego terminarza, na następną sobotę nie mamy jeszcze planów. Zorganizujemy imprezę ze wstawką onanistyczną. Wyślę cały zastęp sów i zaproszę tylu facetów, ilu się da, żeby wyciągnęli oręż i zaprezentowali broń w pełnej gotowości.
— Draco, twoi