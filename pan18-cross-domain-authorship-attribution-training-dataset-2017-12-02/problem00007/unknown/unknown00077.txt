dobrowolnie?— Naturalnie, kochanie. Nie wyobrażaj sobie tylko, że zrobię to bezinteresownie. Będziesz mi coś dłużna. Muszę postarać się o odpowiednie buty w miejsce zniszczonych mokasynów, a u Armaniego jest ten sprzedawca, który zawsze daje ci zniżkę w cichej nadziei, że wciągniesz go do przymierzalni i zaczniesz wyprawiać obsceniczne rzeczy z jego fiutem… Au, to boli. Ooch, już przyjemniej... Pansy, stój. Chcę dać mu dziś odpocząć. To, że pracujemy w tym samym budynku, jest już wystarczająco trudne. Mam dość, dość, dość codziennego oglądania Pottera, który rozbił już obóz w atrium…— ... w przeciwieństwie do przesiadywania z nim w pubie i wlewania w siebie piwska?— Obiad, ty jędzo. To był obiad, a nie wypad na piwo. Teraz muszę oglądać tę bliznowatą, paskudną gębę co najmniej dwa razy na dzień. Nie sposób go uniknąć. Tak więc rozwiążę tysiąc problemów za jednym zamachem. Zakończę ten łańcuszkowy nonsens, przegnam tych podrzędnych, tchórzliwych wrogów Pottera do ich nor, niech sobie w nich gniją, pokażę wszystkim, jak się rozwiązuje takie problemy i wyślę Pottera z powrotem do jego biura, gdzie go ani nie widzę, ani nie słyszę. Ktokolwiek wymyślił tę bzdurę, że dobrze jest kogoś „widzieć, ale nie słyszeć”, ten nigdy nie znał Pottera. Nieważne, muszę już iść, żeby nie przegapić dzisiejszego przedstawienia. Wyślij sowę do pracy, że jesteś chora. Jeśli mi się nie uda, nie ma sensu, żebyśmy oboje musieli robić z siebie największych durni po tej stronie Szkocji — ostrzegł Draco.— Nie bądź śmieszny, Draco. Skoro wybierasz się wygłaszać hymny pochwalne na moją cześć, to chcę ich wysłuchać. — Podniosła leżący na stole nóż i przyjrzała się swemu odbiciu w jego ostrzu. — Jeszcze tylko kontrola szminki.Zawsze nakładała na usta świeżą warstwę szminki, nawet wtedy, gdy za chwilę mieli ruszyć na bitwę, utrzymując, że — nieistotne: żywa czy martwa — zawsze chce wyglądać, jakby wydała na siebie milion galeonów. Delikatne, nieproszone ukłucie adrenaliny przebiegło mu wzdłuż pleców.— Idziemy.

***

Draco i Pansy musieli przedzierać się przez tłum czekający na dziewiątą i pojawienie się wraz z jej wybiciem nowego łańcuszka. Pojedyncze wpisy ukazywały się o różnych porach dnia, ale większość nadal przybywała rano, wywrzaskując przenikliwie swe paskudne inwektywy. Draco nie mógł opanować podziwu dla osoby, która skonstruowała zaklęcie łańcuszka. On (lub ona) musiał wykreować jedynie pierwszy wpis, pozwalając, by mniej lub bardziej ukryte wzajemne animozje zaczęły karmić „bestię”. On (lub ona) musiał doznawać rozkoszy na myśl o tym, że prawie całe ministerstwo gnieździło się w atrium co ranek: dwieście osób, spalających się z niecierpliwości w oczekiwaniu na to, kto jako kolejny znajdzie się pod pręgierzem. Potter — z nosem nadającym się do ukazania go światu, najwyraźniej Granger go uzdrowiła — stał w grupce pięciu lub sześciu aurorów, nie przestając strzelać jednym bezskutecznym zaklęciem za drugim. Zaciśnięte usta Shacklebolta były jedynie cienką, ponurą kreską.Co za przeklęci idioci.Gdy tylko dobrnęli do środka atrium, nad głowami mając łańcuszek, Draco uniósł różdżkę i wyszeptał: „Sonorus”.— Słuchajcie, cholerni durnie. — Jego głos wzniósł się ponad niegłośny gwar pogawędek, sprowadzając natychmiastową ciszę. — Gdybym to ja był ministrem magii — tu wskazał na aurorów — bezzwłocznie wylałbym większość z was. A dla ciebie, Bliznowaty, nie ma żadnego usprawiedliwienia. Potrzebujesz zaklęcia odświeżającego pamięć? Żeby przypomnieć sobie o miłości matki, której siła pokonała moc Niewybaczalnego? Świta ci coś? — Draco pozwolił sobie na pełen satysfakcji uśmieszek, patrząc na opadającą szczękę Pottera. — To gówno żywi się waszą nienawiścią, wy kompletne półgłówki. Robi się coraz silniejsze wraz z każdym rzuconym przez was zaklęciem. Spodziewam się, że zwiesicie potem głowy ze wstydu, że to akurat Ślizgon odsłonił waszą nieudolność.Shacklebolt uniósł różdżkę, niewątpliwie zamierzając uciszyć Dracona zaklęciem, ale Potter złapał go za rękę, mówiąc mu coś do ucha. Merlinie, jeśli to nie podziała, ze stuprocentową pewnością wyrzucą stąd Dracona na zbity pysk.— Dobra — podjął Draco, rzucając Pansy ostatnie spojrzenie i otrzymując w odpowiedzi jej uniesione w górę kciuki. — Kocham Pansy Parkinson. Jest najodważniejszą osobą, jaką znam. Ta kobieta ma jaja wielkości arbuza. Gdy zmieniłem strony, opuszczając śmierciożerców, ona poszła ze mną, choć oznaczało to, że od tej pory będzie musiała walczyć przeciwko własnym rodzicom i odwrócić się od reszty przyjaciół, oraz że naraża się na pewną śmierć, gdyby Voldemortowi udało się nas złapać. Spójrzcie na nią. Jest piękna. — Pansy nie zarumieniła się, tylko wyprężyła dumnie, wypinając biust. Weasleyowi prawdopodobnie właśnie stanął. — Przynosi mi sok pomarańczowy, gdy mam kaca, książkę, gdy potrzebuję czegoś do poczytania, wyciąga mnie, żeby potańczyć, kiedy mam zły humor i jest zawsze chętna do znieważania mugolskich sprzedawców. Powiem to jeszcze raz: kocham ją. A ten drań, który napisał, że ma nadzieję na to, że jej ojciec zamarznie tej zimy na śmierć w Azkabanie, niech się lepiej modli, żeby się nie dowiedziała, kim jest, bo będzie po nim. Walczyłem u jej boku na wojnie i wiem, że jej klątwy nigdy nie chybiają celu. — Nie mógł powstrzymać się przed wbiciem tej ostatniej szpili i miał nadzieję, że nie zepsuje ona zaklęcia.Draco nigdy nie był w stanie wywołać Patronusa, nie udało mu się to ani razu, ale dobrze znał