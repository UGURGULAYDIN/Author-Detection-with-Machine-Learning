jak wychodzi z samego rana ze swojego gabinetu, ze zmęczeniem poprawiając wymięte szaty. Widok ten wcale nie sprawia mu takiej radości, jaką powinien.

*

 

— Może powinieneś z nim porozmawiać — mówi Draco w październiku.— Z kim? — pyta Ron.— Z Potterem. Ciebie posłucha.— Nie — odpowiada Weasley dopiero po chwili. — Nie posłucha.— Ale…— Czy ty właśnie próbujesz mi coś doradzić? — pyta Weasley.Draco zauważa, że Ron często patrzy przed siebie pustym wzrokiem, zwłaszcza gdy sądzi, iż nikt tego nie widzi, ale tym razem spogląda na Draco z niejaką ciekawością.— Nie.Pansy przestaje wywiązywać się z obowiązków, prefekci Krukonów nadają się tylko do organizowania kółek naukowych i utrzymywania ciszy w bibliotece. Prefekci Puchonów są nawet ogarnięci, ale i tak jedyna osoba naprawdę budząca postrach to Weasley.

*

 

— Wiesz, ile punktów właśnie straciłeś? — pyta w listopadzie Draco, natykając się na Harry’ego w Hogsmeade.Potter ma mokre spodnie, zwłaszcza na kolanach, a mężczyzna, do którego się kleił, po prostu odsuwa się od nich i znika w alejce.— Nie — odpowiada Potter, jak gdyby nigdy nic zapinając rozporek i poprawiając spodnie. Jego wargi unoszą się nieco w złośliwym uśmiechu. — Ale mogę się założyć, że ty wiesz.— Po co ja się pytam — mamrocze Draco. — Piętnaście. Jestem pewien, że twoi współdomownicy będą ci za to wdzięczni.— I tak mają wobec mnie dług — zauważa Potter i uśmiecha się paskudnie, po czym odchodzi.Draco pamięta, jak niegdyś życzył Potterowi śmierci, najlepiej długiej, bolesnej i upokarzającej, pamięta też, jak później paraliżowała go sama myśl, że Potter naprawdę mógłby zginąć. Sądził, że fakt, iż przeszedł na ich stronę, będzie dla Pottera cokolwiek znaczył.Z ulgą stwierdził potem, że tak naprawdę ani on, ani jego decyzje nie miały najmniejszego znaczenia.

*

 

Draco ledwie znał swoich rodziców, ale wiedział, że bardzo się kochali — tak bardzo, że nawet własnego syna traktowali jak swego rodzaju intruza, niechcianego, ponurego i zdecydowanie nie na miejscu. Tęskni za nimi, a ta tęsknota zalewa go dosłownie falami w najmniej spodziewanych momentach.

Luna Lovegood trzyma Gryffindor w kupie. Draco ma przeczucie, że Ron nie był w wieży ani razu, od kiedy rozpoczął się semestr.

Malfoy zazwyczaj podwija rękawy, przez co wszyscy gapią się na bliznę na jego przedramieniu.

— Istnieje pewna rzecz, o której być może słyszałeś. — Snape uśmiechnął się do niego wrednie. Leżał w skrzydle szpitalnym, a na bandażu owiniętym wokół przedramienia pojawiła się krwista plama w kształcie wielkiej czaszki. — Nazywamy to magią i wierz mi lub nie, ale nie jest ona w żaden sposób przypisana do kawałka skóry.— Ach tak? — wymamrotał Draco, nim ból go obezwładnił.Potter na pewno zdołałby sklecić pełne zdanie.

Zastanawia się, jakby to było przelecieć Ginny Weasley. Ciekawi go, jak wygląda kikut skryty w rękawie koszuli albo jakie ma cycki. Ron gapi się na jego bliznę jak inni, co jest w sumie zaskakujące; ciągle nie może przyzwyczaić się do tego, że Weasley w ogóle na niego patrzy. Ron sięga po pierwszy pergamin i wpatruje się weń, podczas gdy Draco otwiera własne notatki, by omówić najnowszy problem dotyczący duchów. Jest ich zdecydowanie zbyt wiele — nawiedzają dormitoria, zamrażają wodę w prysznicach lub też zostawiają krwawe wiadomości na lustrach.— To musiało boleć — zauważa Ron, wskazując przelotnie jego ramię.— Wypiłem wcześniej eliksir przeciwbólowy — przyznaje się Draco.

*

 

— Czuje pan już wiosnę w powietrzu? — pyta jowialny sklepikarz, gdy Draco kupuje nowe pióra i atrament.— Jest dopiero styczeń — zauważa.— Och, ja i tak wiem, co wy, młodzi, teraz robicie, zwłaszcza po zakończeniu wojny i pokonaniu Sam-Wiesz-Kogo…— Tak, tak — zapewnia Draco, choć o ile mu wiadomo, jedynymi osobami, które regularnie uprawiają seks, jest Potter i ktoś, z kim akurat umówił się po ciszy nocnej w jakiejś klasie czy na korytarzu — w zasadzie do tego czasu mógł zaliczyć w ten sposób już większość Hogwartu. Niemniej on na pewno się z nikim nie pieprzy. Ani Weasley.

— W tę sobotę jest mecz — mówi, by jakoś zacząć rozmowę.— Ta, super — odpowiada Weasley beznamiętnie.— Słyszałem, że na trybunach ma się pojawić łowca talentów.— Poradzisz sobie — zapewnia Weasley i prawie się uśmiecha.— Chodzi mi raczej o ciebie — uściśla Draco. Weasley nie przepuścił ani jednej bramki w przeciągu dwóch lat. — Sądziłem, że…— Nie. Ani trochę mi na tym nie zależy.— Nie wiedziałem.

Snape nie żyje. McGonagall i Dumbledore również. Kadra nauczycielska jest tak przetrzebiona, że trzeba było zaangażować siódmoklasistów, by poprowadzili zajęcia dla pierwszego i drugiego roku. Weasleyowi przypadła transmutacja, zaś Draco numerologia. Obronę zaproponowano najpierw Potterowi, ale ostatecznie prowadzi ją Longbottom.— Chcieli, żeby był to Gryfon — tłumaczył się Weasley, tak jakby naprawdę sądził, że Draco miałby ochotę przez sześć godzin w tygodniu tłumaczyć jedenastolatkom, czym jest czarna magia. Ciężko jest nie zastanawiać się, jakby to było, gdyby Granger wciąż żyła — zapewne panoszyłaby się wszędzie z tymi swoimi regulaminami i odwalała robotę za trzech — niemniej Draco stara się, jak może.Kiedyś miał koszmary, że jest mugolem; budził się wtedy przerażony, zlany potem i zaplątany we własną pościel — teraz jednak sądzi, że nie byłoby to wcale takie złe