przenika go chłód. Nagle zdał sobie sprawę, że mimo braku konieczności trzymania się za ręce, profesor nie puścił jego dłoni.

Wychudzony, młodszy Snape opadł ciężko na jeden z foteli ustawionych przed kominkiem. Wpatrywał się z ponurą miną w ogień.

— Nie mogę uwierzyć, że oni wszyscy nie żyją. — Ręka opadła na jego ramię. Snape spojrzał na nią z przygnębieniem.

— Nie wszyscy zginęli.

Słowa zawisły w powietrzu, nim dotarły do świadomości osób przebywających w pokoju; tych rzeczywistych oraz tych istniejących tylko we wspomnieniu. Głowa Snape poderwała się, a jego oczy ożyły. Harry zdziwił się, dostrzegając w nich najbardziej osobliwą emocję jakiej kiedykolwiek się w nich spodziewał - Nadzieję.

— Dziecko? — Harry pomyślał, że przeszły Snape odmłodniał z tym pytaniem. Spojrzał na mężczyznę stojącego przy nim i odkrył, że jest tak samo skupiony na rozgrywającej się scenie jak on. Chciał pogłaskać jego twarz, by poczuć surowe linie, które ukształtowały się tam przez lata. — Czy to prawda?

Dyrektor skinął głową.

— Jest więc jeszcze nadzieja. — Ulga ogarnęła wyczerpanego umysłowo i fizycznie mężczyznę.

Harry obserwował jak eleganckie ręce, które z mijanymi latami staną się tymi, które trzyma w swoich, dosłownie zrywają z ciała czarną szatę. Poczuł, że uścisk dłoni Snape staje się luźniejszy, tak jakby chciał go puścić, by następnie zacieśnić się, gdy jego młodsza wersja pozbyła się wierzchniego okrycia. Młodszy mężczyzna miał na sobie proste, czarne spodnie i koszulę, która ujawniała, widniejący na ramieniu, Mroczny Znak. Bez szaty, Snape wyglądał na jeszcze młodszego i szczuplejszego niż wcześniej. Surowe, ciemne kolory podkreślały rysy jego twarzy.

Snape, krzywiąc się ze wstrętem, ruszył w stronę kominka i rzucił w palenisko szatę oraz wcześniej zgarniętą ze stolika białą maskę. Przez dłuższą chwilę obaj patrzyli na płonący pakunek. Dumbledore położył dłoń na chudym ramieniu Snape’a.

— Chciałbym zapytać cię o jedną rzecz, mistrzu Snape — powiedział Dumbledore.

Snape uniósł wzrok. Pomimo wyraźnie widocznego wyczerpania na jego twarzy, odpowiedział:

— Pytaj o cokolwiek zechcesz, profesorze.

Dumbledore poklepał go z aprobatą i biorąc głęboki wdech wyjawił swoją prośbę.

— Muszę wykonać pewien rytuał krwi na nowym domu chłopca. Potrzebuję eliksiru dla Harry’ego i…

— Harry? — powtórzył Snape, tak jakby nigdy wcześniej nie słyszał tego imienia.

Prawdziwy Harry zadrżał nieznacznie, słysząc swoje imię wymawiane przez te obce usta. Podszedł bliżej do swojego towarzysza, czując od niego siłę i ciepło. Gryfon w tym momencie potrzebował czegoś więcej niż złączonych dłoni.

— To imię chłopca; Harry — powiedział Dumbledore z lekkim uśmiechem. — Musimy się upewnić, że dom oraz jego najbliższe tereny są bezpieczne nim przybędzie do Surrey.

Wydawało się jednak, że młodszy Snape już go nie słucha.

— Surrey? Gdzie, do licha, jest Surrey? To przecież oczywiste, że zatrzymasz go tutaj, prawda?

Dumbledore obrócił się, a jego szaty uniosły się nieznacznie.

— Nie, nie! On ma swoją rodzinę.

Harry dostrzegł, że pewna emocja u Snape wzięła górę.

— Mugolską rodzinę! Nie możesz go z nimi zostawić!

Dumbledore rozważył słowa swojego byłego ucznia.

— To wszystko co ma.

— Czyś ty oszalał? — spytał Snape, potrząsając głową. Długie włosy pozostawały wciąż zmierzwione. — On potrzebuje potężnych zabezpieczeń. Stałego nadzoru… — Wydawało się, że ogrom przedsięwzięcia go przytłacza. Sprawiał, że spoglądał na starszego czarodzieja z niecierpliwością.

— On potrzebuje normalnego życia — powiedział łagodnie Dumbledore. — Z dala od nieuzasadnionej uwagi, jaką niesie ze sobą sława, a którą by miał w naszym świecie.

Snape zmarszczył brwi, wpatrując się w pozostałości swojej szaty śmierciożercy.

— Wtedy oddaj go do zwykłej czarodziejskiej rodziny. Z pewnością istnieją tuziny takich, którzy chętnie by go przyjęli. Wszyscy, tylko nie ci mugole ze strony Evans.

Jego głos się załamał, gdy wymienił nazwisko matki Harry’ego i Gryfon spojrzał na wyższego mężczyznę stojącego przy jego boku. Snape stał niczym spetryfikowany i tylko jego oczy się poruszały się, obserwując rozgrywającą się przed nim scenę.

Dumbledore westchnął głęboko.

— Robię to, co uważam za najlepsze.

— Za najlepsze? — powtórzył głucho Snape, a jego ramiona ponownie opadły. Po chwili wyprostował się sztywno. — Za najlepsze… — Podniósł głowę. W jego oczach pojawiło się coś na kształt przebiegłości. Położył dłoń na ramieniu Dumbledore’a. — Daj mi go — powiedział Snape. Jego głos stał się wyższy z podniecenia. — Wychowam go jak własnego syna. — Snape był coraz bardziej przekonany do swojej propozycji . Harry chciał spojrzeć na swojego profesora, ale rozgrywająca się przed nim scena była zbyt intrygująca. — Nie jestem w żaden sposób powiązany z Czarnym Panem, gdy ten odszedł i będę mógł spłacić dług zaciągnięty u chłopca przez moją niekompetencję. — Dumbledore zaczął wyrażać swój protest, gdy Snape mu przerwał. — Pozwól mi go wziąć. Pójdziemy gdziekolwiek tylko zechcesz, do miejsca w którym będzie bezpieczny.

Dumbledore pokręcił głową.

— Severusie…

— Proszę, pozwól mi go wziąć. Wiesz, że nie zapytałbym o to, gdybym nie mógł tego zrobić. Mam wystarczająco dużo pieniędzy, byśmy mogli żyć w dowolnym miejscu na świecie. Oczywiście bez zbędnej ekstrawagancji. Nikt by go nie znalazł. — Odwrócił się plecami do kominka. Z dala od popiołów, w które przemieniły się jego szaty. — Jeśli to konieczne, mogę żyć wśród