, Potter. Nic dziwnego, że ciągle zawalasz eliksiry. Nie mam zamiaru słuchać tych bzdur ani chwili dłużej. „Dureń”.
Harry potrząsnął głową.
— Odchrzań się, Malfoy! — krzyknął. — Tracisz tylko czas. Możliwe, że moje sukcesy w minionych konkursach wszelkiego rodzaju były raczej średnie, ale wiem o nich jedną rzecz: magiczne zawody tego typu nie są tym, czym wydają się być. Musimy nauczyć się wzajemnego szacunku i respektu i, jeśli się nie mylę, zostało nam na to dziesięć dni. A jeżeli chcesz wygrać te rozgrywki, to mnie posłuchaj. Chodzi o czarodziejski konkurs. Dziesięć dni, Malfoy. To wszystko. Dziesięć dni. — Kończąc to zdanie, Harry czuł zmęczenie. Opuścił głowę, opierając ją o przedramiona. „Dureń”. Jak adekwatnie. — D-U-R-E-Ń… — wymamrotał półgębkiem. — Dokładnie tak się właśnie czuję. — A gdy Draco przez dłuższą chwilę nie odpowiadał, dodał, unosząc głowę: — Dobrze to przeliterowałem?
— Mam na imię Draco. Czy wolno mi mówić ci Harry?
Pytaniu towarzyszyła wyciągnięta ręka Ślizgona. Harry odrzucił ją kiedyś, dawno temu, gdy byli jeszcze małymi chłopcami, kierowany impulsem, by obrazić jej właściciela. W ciągu minionych lat ani razu nie pożałował tego odruchu, w gruncie rzeczy odczuwał nawet dumę z samego siebie, bo już na samym początku odkrył, jakim zimnym draniem był Malfoy. Spojrzał w dół, na eleganckie palce ponownie skierowane ku niemu w przyjaznym geście, przeniósł wzrok na szare oczy Dracona, czujne, lecz pozbawione swej zwykłej pogardy pod jego adresem. Pochwycił oferowaną mu dłoń.
— Tak, wolno ci.

***

Problem można było określić następująco: w jaki sposób zacząć respektować osobę, do której czuje się odrazę?
— Tu raczej będzie chodziło o więcej niż o bzdurę z mówieniem sobie po imieniu, Potter.
Znowu siedzieli w starej pracowni eliksirów. Do konkursu pozostało dziewięć dni.
— Tak, wiem — jęknął Harry. Zrozumienie, co Dumbledore miał na myśli, było jedną rzeczą, ale wprowadzenie jej w życie, czymś zupełnie innym. — Co ty na to, żebyśmy powiedzieli, co nam się w sobie wzajemnie podoba? Wiesz, sprawili sobie po komplemencie.
— No nie, wybacz, Potter. Równie dobrze mógłbym poprosić Hagrida, żeby wcisnął się w baletki i odtańczył „Jezioro Łabędzie”.
— Draco, jesteś mało pomocny — upomniał go Harry. — A poza tym mam na imię Harry, ty kretynie. Ile razy mam ci jeszcze o tym przypominać? Z pewnością znajdzie się we mnie coś, na co nie patrzysz z kompletną odrazą. Jedna, jedyna pieprzona rzecz. O to mi chodzi — skończył, sięgając po butelkę Ognistej Whisky, upijając spory łyk i odstawiając ją z powrotem między skrzyżowane kostki ich stóp.
Transmutowali krzesła z prostymi oparciami w miękką jak gąbka, wygodną sofę, w którą mogli się zapaść, Harry rozparty na jednym, Draco na drugim jej końcu. Stół zmienili w niską ławę, od razu zarzucając na nią nogi i umieszczając między sobą Ognistą, której kilka butelek przemycił Malfoy w ciągu dnia. Gdy Harry zareagował na te zapasy zaskoczeniem, Ślizgon skwitował jego zdziwienie z grymasem na twarzy:
— Skoro mam być dla ciebie uprzejmy, Pot… Harry, to najpierw muszę się odpowiednio odurzyć.
Harry otworzył jedno oko, stwierdzając, że Draco nie ma najmniejszego zamiaru odpowiadać. Naprawdę był kretynem. Siedział z zamkniętymi powiekami, ustami otaczając szyjkę butelki whisky i pociągając z niej kolejny łyk. Harry obserwował ruch jego krtani, gdy przełykał alkohol. Na Boga, Malfoy miał straszliwie długą szyję. Po chwili, nie otwierając oczu, Draco w milczeniu postawił butelkę na stole, ani razu nie patrząc w jego stronę.
— Dobra, w takim razie sam zacznę, skoro ty zachowujesz się jak skończony dupek. Uważam, że jesteś genialny, jeśli chodzi o eliksiry. Naprawdę pierwszorzędny. Gdybyś nie zamierzał pójść w oślizgłe ślady twego ojca i zostać gównianym śmierciożercą, zasugerowałbym ci karierę nauczyciela eliksirów, bo masz do tego autentyczny talent. Nienawidzę być z tobą w parze na lekcjach, bo jesteś palantem, ale jednocześnie to lubię, bo wiem, że dostanę wtedy lepszą ocenę niż w pojedynkę. — Harry przerwał na chwilę. — Wolę nawet pracować z tobą niż z Hermioną — dokończył, wydając z siebie głębokie westchnienie.
W porządku, to wcale nie było takie straszne, a poza tym zgodne z prawdą. Otworzył oczy, zerkając na wyprostowanego Dracona.
— Oczywiście, że jestem geniuszem eliksirów. Tylko idiota by tego nie zauważył — prychnął Draco. — Powiedz mi coś nowego.
— Przepraszam — Harry wykrzywił usta w wyniosłym uśmieszku. Merlinie, co za wspaniałe uczucie. Całkiem możliwe, że w rozsyłaniu tych uśmieszków było jednak coś szczególnego. — Ale już powiedziałem ci komplement. Twoja kolej. — Nie spuszczał oczu z Dracona. Minęło kilka sekund, a ten nadal nie wymówił ani słowa. Harry zaczął się niecierpliwić, a po chwili złościć. — Jesteś takim draniem, Malfoy. Nie możesz… — podniósł głos do krzyku.
— Zamknij gębę — odwrzasnął Draco. — Powiem coś. Tylko zamknij oczy. Ja zamknąłem, gdy mówiłeś. Teraz ty zamknij swoje.
Harry zastanawiał się, czy nie lepiej będzie wstać i po prostu wyjść, chrzaniąc cały konkurs. To zaczynało być zupełnie porąbane. Pochylił się, chcąc podnieść się z sofy, gdy usłyszał cichuteńkie „proszę”,