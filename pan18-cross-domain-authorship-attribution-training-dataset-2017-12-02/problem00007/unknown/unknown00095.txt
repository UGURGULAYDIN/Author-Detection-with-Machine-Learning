będę musiał. Idź. Zobaczymy się później. 

Harry zawahał się, ale w końcu pokiwał głową. Draco westchnął, obserwując go, jak niezgrabnie podnosi swoje spodnie, a potem zakłada je szybciej niż je zdjął, co było całkiem imponujące.  

Gryfon zszedł z łóżka i wcisnął stopy w buty, jednocześnie naciągając na siebie podkoszulkę. Obrócił się, aby spojrzeć na Draco, gdy w końcu założył okulary na nos i zawahał się, jakby rozważał pocałowanie go na do widzenia. Wreszcie potrząsnął głową i ruszył do wyjścia. 

— Zobaczymy się później — wymamrotał jeszcze, łapiąc swoją torbę z podłogi i szybko wyszedł, zatrzaskując za sobą drzwi. 

— Ty kompletny kretynie — wysyczał Blaise w chwili, w której zostali sami. — Co tu się wyrabia? 

— Masz oczy — powiedział ze zmęczeniem Draco. 

— Oczy, które doznały szoku na widok nagiego Harry’ego Pottera w moim pokoju! — wywarczał drugi chłopak. — W co ty pogrywasz, Draco? 

— Biorę to, co mogę — poinformował go zwięźle blondyn. 

— Wie chociaż, że jesteś w nim praktycznie zakochany odkąd skończyłeś jedenaście lat? — zapytał go przyjaciel, siadając na brzegu swojego własnego łóżka; podniósł koszulę Draco z podłogi i rzucił nią w niego. 

— Nie i się nie dowie — powiedział Draco, wciskając ręce w rękawy, ale nie zapinając guzików. — Po prostu od czasu do czasu się spotykamy, nie ma się o co spinać. 

— Ale jak, do diabła, udało ci się to zrobić? — zapytał słabo Blaise. — Ostatnia aktualizacja informacji dla świata była taka, że Potter jest hetero. 

— Eksperymentuje — odparł krótko Draco. 

— Z tobą? — Zabini brzmiał na zszokowanego. — Ale wy się nienawidziliście… 

— I o to chodzi — wytłumaczył Draco. — Nikt nie będzie nas o to podejrzewał, ponieważ wszyscy inni nadal myślą, że się nienawidzimy. 

— Więc wszystkie wasze sprzeczki są na pokaz? 

Wzruszył ramionami. 

— A czy on zdaje sobie sprawę z tego, w jakim szambie się znajdzie, kiedy ludzie dowiedzą, że się z tobą pieprzył? — zapytał obcesowo Blaise. — Nie jesteś raczej człowiekiem roku, Draco. 

— Tego chce — uświadomił go Draco, zastanawiając się, jak to dokładnie wyjaśnić. — Kojarzysz, jak bardzo się ostatnio spinał, bo wszyscy traktują go ulgowo? To, jak go uderzyłem? 

Wyraz twarzy Blaise’a stawał się z każdej chwili coraz bardziej niedowierzający. 

— Więc pieprzy cię, żeby wpaść w kłopoty? Co za kurewsko głupi pomysł. 

— Wiem — powiedział pochmurnie Draco. — Koniec tematu. 

— Co się stanie, kiedy znudzi się eksperymentowaniem? Albo zdecyduje, że to nie jest warte kłopotów? 

— Wtedy o nim zapomnę — warknął Draco. — Koniec tematu, Blaise. 

Zapadła między nimi cisza i Balise przyjrzał się mu uważnie, nim zaczął mówić przyciszonym głosem. 

— Zabijasz mnie, Draco. Żałuję, że przestałeś o siebie dbać. 

Draco przełknął ślinę, czując przerażenie, kiedy zdał sobie sprawę z kluchy w swoim gardle. Przycisnął dłonie do oczu, aby powstrzymać łzy. 

— Nie potrafię — powiedział drżąco. 

Usłyszał ruch, a potem ku jego zaskoczeniu, Blaise usiadł obok niego, wyciągając nogi i owijając ramiona wokół jego szyi w pół uścisku. Draco pozwolił mu się trzymać zamiast odepchnąć go, jak zrobiłby w każdy inny dzień, po raz pierwszy w życiu niezdolny do wymyślenia sarkastycznego komentarza. Wykończony położył głowę na ramieniu przyjaciela. 

— Jesteś idiotą, Draco Malfoyu — powiedział miękko Blaise; jego głos był pozbawiony wcześniejszej złości i pogardy. — Co ja z tobą zrobię? 

Draco nie odpowiedział, bo nie wiedział co.

***

Harry rzucił torbą przez pokój, trafiając nią na łóżko; jego myśli pędziły tysiąc kilometrów na minutę. Co, do kurwy, mieli niby teraz zrobić? 

Od początku planował powiedzieć ludziom i wpaść w kłopoty, ale teraz, kiedy już to się stało, czuł się do bani. Jeśli Zabini by powiedział i wszyscy by się dowiedzieli, już nie mógłby widywać Draco, i nieważne, jak bardzo by próbował, wiedział, że nie byłby w stanie ot tak po prostu zapomnieć blondyna; uczucia nóg owiniętych wokół jego pasa, jego smaku, czy miękkości skóry. 

— Kurwa — przeklął znowu Harry, siadając ciężko na brzegu łóżka. Był zdolny przyznać przed samym sobą, że jeszcze się nie nacieszył Draco i zdecydowanie nie był gotowy, aby go stracić. 

Nagle uderzyła w niego pewna myśl — rzucił się na swoją torbę i grzebał w niej, dopóki nie znalazł zaczarowanego kawałka pergaminu, na którym pisali do siebie z Draco jakiś czas temu. Pergamin był teraz pusty i Harry modlił się o to, aby wciąż działał. 

Złapał pióro i atrament, które wystawały z torby i rozprostował kartkę na kolanie.


Co się dzieje? Wszystko z tobą okej?


Nerwowo przyglądał się pergaminowi przez jakiś czas, nienawidząc tego, że musiał czekać na odpowiedź; o ile jakaś miała w ogóle nadejść. Odłożył mały zwój na szafkę nocną i wyciągnął pierwszą lepszą książkę, licząc na to, że go to rozproszy. 

Nie zadziałało. Gapił się na słowa, ale jego mózg ich nie rejestrował; myślał o pocałunkach z Draco, o jego rękach na swojej opalonej skórze, o uczuciu jego oddechu tuż przy swoim uchu. 

Pół godziny później zerknął na pergamin po raz milionowy i serce praktycznie wyskoczyło mu z piersi; słowa napisane znajomym charakterem pisma, pojawiły się pod jego własnymi