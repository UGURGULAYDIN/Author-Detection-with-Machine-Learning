mógł usiąść na grubym pniu zwalonego drzewa, niemniej nadal był unieruchomiony przez liczne łodygi wilczej pokrzywy, które Potter odrywał teraz od niego jedną po drugiej. Draco nie mógł poruszać rękami ani nogami, ani w ogóle niczym, więc tylko gotował się ze złości na tym idiotycznym drągu, gdzie go umieszczono, i pozwalał się oskubywać.
— Mhm. — Potter owinął sobie dłonie dużymi liśćmi, żeby ochronić palce przed poparzeniami, choć sądząc po jego oddechu, nie przyniosło to wielkiego efektu. — Chryste, myślałem, że znasz ten las.
— Bo znam. — Draco uniósłby brodę, gdyby nie był obezwładniony przez krępujące go pokrzywy, dzięki którym wyglądał teraz jak motek wełny. Całe jego ciało płonęło niczym przypalane ogniem. — To moja posiadłość, więc siłą rzeczy…
— Niech zgadnę — przerwał mu Potter, rzucając kolejną łodygę na rosnący, oddalony o półtora metra stosik. Pokrzywy wiły się i oplatały nawzajem i Draco mógłby przysiąc, że coś szepczą. — Twoja noga nie postała tu nigdy w życiu.
— Ciekawe, skąd to wiesz?
— Nie sprawiasz wrażenia osoby, która lubi aktywny tryb życia.
— Czy ty nazwałeś mnie właśnie ciepłymi kluchami?
— Nie. Po prostu uważam cię za kogoś, kto nie przepada za ruchem na świeżym powietrzu.
— Absolutna nieprawda. Gram w quidditcha.
— Quidditch jest bardziej cywilizowany, niż głosi powszechna opinia. Założę się, że jeszcze nigdy dotąd nie wybrałeś się pod namiot.
— Mylisz się — odparł Draco wyniośle. — Mieszkałem na kampingu podczas mistrzostw świata. Poza tym rozbiłem kiedyś namiot z Gregiem i Teo w ogrodzie u Nottów i spaliśmy w nim przez tydzień.
— Co to był za… Au!
Draco poczuł, jak Potter potrząsa ręką za jego plecami.
— Co to był za namiot?
— Jak to, co za namiot? Normalny, pięciogwiazdkowy. Oczywiście ze wszystkimi wygodami.
— To żaden kamping.
— Byliśmy pod gołym niebem, na trawniku za dworem Nottów.
— Niewiarygodne.
— Och, czyżbyś uważał się za eksperta w tej dziedzinie?
— Spałem raz czy dwa pod namiotem w dość surowych warunkach — odparł Potter sucho. Zdążył już uwolnić twarz i głowę Dracona z kawałków podstępnej rośliny, ciskając je na stos obok. Łodygi przypominały wstęgi delikatnego jedwabiu, były jednak lepkie w dotyku i trudne do rozplątania. Draco zmierzył je groźnym spojrzeniem.
— Nie możesz się pospieszyć?
— Robię, co w mojej mocy.
Pogrążyli się w niezręcznym milczeniu. Potter skubał kokon pokrzyw, uwięziony Draco siedział nieruchomo, znosząc swędzenie i pieczenie skóry. Powietrze było chłodne i pachniało lekko sosnową żywicą. Od czasu do czasu palec Pottera muskał jego policzek, co sprawiało, że Draco czuł w brzuchu skurcz, którego nie doświadczył od, no cóż, wyjścia z Azkabanu.
Więzienny seks nie miał w sobie nic z czułości. Próżno w nim szukać łagodności czy uczucia. Był za to nieokiełznany, zwierzęcy, pełen dzikich pomruków, tarcia, kąsania i dławienia się nadmiarem spermy, a wszystko pod okiem nieustannie krążących wokół dementorów i przy dźwięku ich świszczących oddechów, odbijających się echem od ścian; dementorów wciąż wygłodniałych, bo seks w Azkabanie — nagi, ponury i samotny — nie przynosił nawet cienia radości.
Niektórzy więźniowie uzurpowali sobie prawo do innych jako do „swoich”. Draco nigdy nie został uznany za takiego przez nikogo, choć próbujących nie zabrakło. Jeden ze znanych mu śmierciożerców, Scabior, okazywał pod tym względem szczególny upór i dopiero gdy Draco zagroził, że użyje swoich wpływów do przekupienia strażników, by wystawili go na pocałunek dementora, zrezygnował z podchodów. Niemniej wciąż bacznie obserwował Dracona. Podczas spacerów po dziedzińcu bez przerwy wodził swoimi ciemnymi oczami za każdym jego krokiem.
Oczywiście Scabior był szaleńcem, odsiadywał dożywocie za morderstwa i inne zbrodnie dokonane na mugolakach. Draco wypracował sobie zwyczaj unikania kontaktów ze skazanymi na taką karę. Byli znacznie bardziej drapieżni i zaborczy w porównaniu z więźniami o krótszych wyrokach, bo nie mieli nic do stracenia, chociaż zachowywali się przesadnie koleżeńsko i przyjaźnie, udając najlepszych kumpli. Draco nauczył się szybko, że w Azkabanie nic nie ma za darmo. Trzymał się na uboczu, nie szukał niczyjego towarzystwa, wegetował w swojej lodowato zimnej celi o ścianach z hematytu, wpatrując się w wiecznie spływające po nich strużki wody, które pozostawiały po sobie rdzawe ścieżki podobne do rozbryzgów zakrzepłej krwi, brunatne i ciemne.
Dementorzy nigdy nie opuszczali tego miejsca i wysysali chęć życia ze wszystkiego, co przejawiało choć trochę wrażliwości. W Azkabanie nie rodziło się nic prócz robactwa — żadne rośliny, zwierzęta, dusze. Desperacja były namacalna, Draco mógł ją wyczuć nawet węchem.
Na początku, w trakcie adaptacyjnym, czyli tymczasowym przystanku dla każdego skazańca, zaczynał nabierać przekonania, że może powszechny pogląd o więzieniu był nieprawdziwy, że opowiadane o nim potworności to celowa przesada na użytek opinii publicznej. Nie pamiętał, jak się tam znalazł. Napojono go wywarem żywej śmierci i następną rzeczą, jaką sobie przypominał, było, jak przebudził się na prostej, ale czystej pryczy, ubrany w więzienny drelich i z wytatuowanym na czas pobytu w Azkabanie numerem 24601 na nadgarstku, tuż pod zwiniętym ogonem węża na Mrocznym Znaku. Jego skórę pokrywała gigantyczna, żywoczerwona wysypka (dzięki temu Draco dowiedział się, że jest uczulony na eliksir wiggenowy). Zaserwowano mu pierwszy z wielu paskudnych posiłków, a potem przez trzy dni musiał znosić niekończący się ciąg pytań i wystawiania diagnoz. Został dokładnie przeszukany cztery razy i po każdym z nich był obtarty