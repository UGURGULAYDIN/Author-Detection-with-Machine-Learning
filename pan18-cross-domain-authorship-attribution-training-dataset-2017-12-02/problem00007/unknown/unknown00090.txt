na oścież do słonecznego, pachnącego i tajemniczego ogrodu.
To wystarczyło, żeby pomyśleć, że łączy ich coś, czego nie będę w stanie ogarnąć. Coś wielkiego, sekretnego i zabronionego.
Owszem, zadbali o pozory. Udawali, że nadal są takimi samymi wrogami jak zawsze. Aranżowali nawet jawne konflikty, tak, żeby czasem ktoś nie zaczął się domyślać prawdy. Ale zawsze zdradzał ich wzrok. Pewnego razu, gdy stali naprzeciwko siebie z zaciśniętymi pięściami w kręgu pokrzykujących sekundantów, ich twarze wykrzywiał grymas pogardy i nienawiści, ale ich oczy emanowały jednocześnie intymnym ciepłem i tęsknotą. Olśnienie, że połączenie tych skrajności zamienia ludzką twarz w maskę zwierzęcej żądzy, uderzyło mnie wtedy jak obuchem. Przez kilka kolejnych nocy sen zastąpiło mi otępiałe, zmęczone gapienie się w baldachim nad łóżkiem.
Myślę, że konspiracja mogła ostatecznie zacisnąć łączący ich węzeł.
Niełatwo być gejem na szkockim odludziu, w zimnym zamku z kamienia, rządzonym zasadami, których większość jest sztywna i konserwatywna. Po co afiszować się ze swoją odmiennością i narażać na ostracyzm, skoro nawet sam Drops — jeśli wierzyć pogłoskom, również wielbiciel własnej płci — nigdy nie uczynił najmniejszej aluzji, ułatwiającej życie jego potencjalnym braciom i siostrom w orientacji seksualnej? Szkolna codzienność i tak jest już wystarczająco ciężka, nie trzeba dokładać sobie do niej własnoręcznie kolejnej cegiełki.
Poza tym nietrudno mi było sobie wyobrazić, co czekałoby Dracona, gdyby rodzice dowiedzieli się o wybrańcu jego serca. Rozpętałoby się piekło, a Potter zostałby oskarżony o uwiedzenie z użyciem czarów albo próbę otrucia nielegalnymi eliksirami, albo o jedno i drugie. No i znów dostałby niezłą prasę.
Pewność nadeszła późno, bo dopiero na krótko przed feriami zimowymi tego roku. Było już grubo po dwudziestej drugiej, gdy echo moich pospiesznych kroków, kierowanych z cieplarni do dormitorium, odbijało się od kamiennych ścian rzadko uczęszczanego pasażu; skrótu mającego choć trochę zrekompensować spóźnienie na ciszę nocną. Wyłonili się nagle zza łagodnego łuku korytarza, i gdyby nie płytka nisza ze zbroją, która dała mi schronienie przed ich wzrokiem, wpadliby prosto na mnie. Trzymali w rękach zwinięte szaty, kołnierzyki ich koszul były otwarte, a ciała parowały im wręcz od gorąca. Oczy lśniły w mroku szczęściem i niepowtarzalnym, postkoitalnym blaskiem, który nadać może tylko rozkosz przeżyta z kimś, kogo się kocha.
I znów me noce wypełnił wtedy baldachim, na którego tle ciągle jawiły się te same wizje. Ich nagie piersi, gładka skóra, palce ześlizgujące się z pasa spodni i skradające się w dół łukowatej, wklęsłej niecki ponad wystającą kością biodrową, dłonie pieszczące miarowo twarde penisy. Usta i języki w każdym zakamarku ciała, gorącego i otwartego na wszystko, co zapragnie z nim zrobić kochanek. Żadnych głupich chichotów, żadnego wstydu i żadnego tabu. Proste, bezpretensjonalne zaspokajanie naturalnego odruchu, by zetknąć się ze sobą wszystkim, czym zetknąć się można, tak aby potwierdzić fakt wzajemnej przynależności. Opętanie miłością fizyczną; dla nastolatka fascynujący, nieodkryty jeszcze ląd, którego urodą nie sposób się nasycić.
Wątpię, żeby mieli wielkie doświadczenie w tej materii. Być może Parkinson naprawdę zawlokła Dracona do łóżka, a Chang obciągnęła Potterowi w schowku na miotły do quidditcha, ale wszystkiego, co jeden gej może zrobić z drugim gejem, nauczyli się sami od siebie, kierując się zasłyszaną gdzieś przypadkowo wiedzą, własną pomysłowością i instynktem. To też może zacisnąć węzeł tak mocno, że wara od niego każdemu, kto spróbuje go rozsupłać. Kolejny dowód na to, jak beznadziejna jest moja sytuacja.
Wielką Salę wypełnia nagle zapach ciepłego jedzenia. Słyszę ciche mlaśnięcie, poprzedzone delikatnym impulsem magii transportującej, a w stojącym przede mną talerzu pojawia się parująca owsianka. Spoglądam na białawą masę z odrazą i niedowierzaniem. Znowu? Cholerne skrzaty przynajmniej raz w tygodniu mogłyby dać na śniadanie jakieś muesli.
Biorę do ręki łyżkę i wściekle bełtam nią w obrzydliwej brei, tak, żeby porcja wyglądała na ruszoną. Zaraz przylezie tu Abbott, siądzie koło mnie i zacznie nadawać coś o racjonalnym odżywianiu, niby z troski o moje zdrowie. Jak ona mnie czasem potrafi wkurzyć. Taka troskliwa, dobra i pogodna. Atakuję białą paćkę ostrymi dziabnięciami. Owsianka strzela w górę ciepłym rozbryzgiem i trafia mnie w powiekę. Ocieram oko kciukiem i w tej samej chwili zauważam, jak Parkinson, ta głupia cipa, opiera podbródek o ramię Dracona i szepcze mu coś ucha, na co on odpowiada krótkim parsknięciem. Na Merlina eremitę, jak ja jej nie cierpię. W piątej klasie chwaliła się wszystkim dookoła, że się z nim przespała, krowa jedna. Czuję nagłą chęć posłania jej talerza z owsianką prosto w tę płaską, okrągłą mordę o zadartym nosie, nieistniejącym podbródku i czarnych, okrągłych, zbyt szeroko rozstawionych oczach, upodabniających ją do mopsa dotkniętego ciężkim hiperteloryzmem, który w dodatku spadł na pysk z samego szczytu Wieży Astronomicznej.
Wydaję z siebie głuchy pomruk i gwałtownie przełykam herbatę. W sali powoli robi się tłoczno. Widok na Dracona zaczyna zasłaniać mi czerń przesuwających się we wszystkie strony szkolnych szat. Magiczna chwila traci swą moc. Odwracam wzrok od Ślizgonów i wygrzebuję z torby podręcznik do zaklęć. Otwieram go, kładę na stole, dziobiąc jednocześnie asekuracyjnie owsiankę (z dedykacją dla Abbott) i staram się skupić na powtarzaniu teorii zaklęcia aportującego.
Moja nieudolna koncentracja rozwiewa się ostatecznie, gdy w następnej grupce uczniów podążających na śniadanie do Wielkiej Sali wchodzi Wielka Gwiazda.
Po raz tysięczny zastanawiam się, co on w nim widzi, jeśli pominąć fakt, że ponad połowa seksapilu Pottera tkwi w tym, że