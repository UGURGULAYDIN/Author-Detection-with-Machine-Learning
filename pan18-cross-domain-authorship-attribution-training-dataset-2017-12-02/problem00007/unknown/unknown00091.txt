niebezpiecznie. Harry wiedział, że zaraz usłyszy coś nieprzyjemnego, ale nic nie przygotowało go na to, co nadeszło.  — Dlaczego uważasz, że mógłbym chcieć ci się oświadczyć, Potter? — zapytał chłodno Snape, zakładając ramiona na piersi. Gryfon złapał ostry wdech, ponieważ mistrz eliksirów nie nazwał go w ten sposób od ponad roku. Jednak to najwyraźniej nie był koniec. — Co każe ci sądzić, że w ogóle chciałbym związać się z tobą w ten sposób? Z bezczelnym gówniarzem, który nie potrafi pilnować swoich własnych spraw?! 

Harry miał wrażenie, jakby cała jego wcześniejsza radość została z niego gwałtownie wyssana. Zgarbił ramiona, opuszczając wzrok na pudełeczko w swojej dłoni i czuł, jak zaczyna drżeć mu lekko dolna warga. Merlinie, brakowało tylko tego, żeby się rozpłakał. Jednak słowa Severusa były okrutne i raniące, zupełnie niepotrzebne. Harry nigdy nie rozumiał potrzeby mężczyzny do doszczętnego niszczenia swojego przeciwnika. Jakby nie wystarczyło, że powiedziałby Gryfonowi, aby odłożył pierścionki i zapomniał o sprawie. 

Harry rozluźnił drżące palce i ostrożnie położył pudełko na biurku. Wciąż nie podniósł głowy, żeby spojrzeć na Severusa. Nie potrafił, na pewno nie po tym, co usłyszał. Serce kłuło go na samą myśl, że mężczyzna naprawdę miał to wszystko na myśli, że nie chciał dzielić z Harrym nic poważniejszego… Choć w głębi duszy sądził, że Snape powiedział to wszystko, ponieważ taki jest jego mechanizm obronny — atak. — Przepraszam — wyszeptał Gryfon przez ściśnięte gardło. Nie czekając na odpowiedź rzucił się ku drzwiom i czym prędzej opuścił pomieszczenie. Nie zastanawiając się dwa razy, uciekł na korytarz i pobiegł w kierunku wieży Gryffindoru. Jego klatka falowała, gdy łykał gwałtowne wdechy, walcząc z kluchą w gardle. Na całe szczęście było już dość późno i większość korytarzy była już pusta — Harry zapomniał swojej peleryny niewidki, ale miał nadzieję, że nikt nie zwrócił na niego zbyt dużej uwagi. 

Przeszedł przez dziurę pod portretem i skrzywił się, kiedy wszyscy w Pokoju Wspólnym odwrócili się w jego kierunku. Pomachał niezręcznie swoim współlokatorom, ponieważ większość z nich była przekonana, że ma sobotni szlaban z McGonagall, i przemknął między fotelami w kierunku dormitorium. Widział, że Hermiona z Ronem poderwali się do góry, aby zapytać, co się stało, ale Gryfon zignorował przyjaciół i, po raz pierwszy w tym roku szkolnym, wszedł do swojej sypialni i rzucił się na łóżko, zaciągając za sobą kotary. Wcisnął twarz w poduszkę, starając się wypchnąć z głowy raniące słowa Severusa. 

Wzdrygnął się, kiedy usłyszał skrzypienie drzwi, a po nim: — Stary, co się stało? Co ty tu robisz? — Chcę spać — odpowiedział Ronowi, ignorując jego pytania. — Pokłóciliście się ze Snape’em? — zapytała Hermiona, ponieważ oczywiście, że również przyszła. — Nie chcę o tym rozmawiać — wymamrotał Harry, czując pieczenie w oczach. — Pogadamy rano, okej? — Jasne — zapewnił go Ron, a potem syknął coś do swojej dziewczyny, najprawdopodobniej siłą wyciągając ją z dormitorium i powstrzymując tym samym przed milionem pytań. Harry był mu niezmiernie wdzięczny. 

Co każe ci sądzić, że w ogóle chciałbym związać się z tobą w ten sposób? 

Serce Harry’ego zabiło mocniej, zadając mu praktyczne fizyczny ból i skupił się na tym, żeby brać głębokie wdechy. Przywołał do głowy wszystkie znane sobie techniki oczyszczania umysłu, których nauczył go Severus, i zamknął oczy, zwijając się w kulkę. 

Miał nadzieję, że obudzi się następnego dnia i wszystko okaże się tylko złym snem.

*

Och. Do jego zaspanego mózgu wreszcie trafiła wiadomość, że wczoraj… 

— Harry — syknął cicho bardzo znajomy głos, sprawiając, że Gryfon poderwał się do góry. Na jego łóżku siedziała czarna postać, która lekko mu się rozmazywała w oczach, więc sięgnął po okulary znajdujące się na stoliku i założył je na nos. — Severus? — wyszeptał zszokowany Harry. — Co ty tu robisz? W moim dormitorium?! Jego serce zaczęło gwałtownie walić o żebra, gdy przyglądał się w ciemnościach bladej twarzy swojego kochanka. Nie spodziewał się go tutaj, a już na pewno nie po tym, co stało się między nimi wieczorem. — Nie, święty Mikołaj — mruknął Snape i Harry był pewien, że mężczyzna wywrócił oczami. — Ja… Chciałem… Przyszedłem przeprosić. — Za co? — Głos Gryfona zatrząsł się tylko odrobinę. Nastąpiła dłuższa chwila ciszy, po czym chłodna dłoń dotknęła delikatnie jego przedramienia. — Nie powinienem był powiedzieć do ciebie tych wszystkich rzeczy… Nie ważne, jak zawstydzony byłem i… Nie spodziewałem się, że znajdziesz te pierścionki, wziąłeś mnie z zaskoczenia, a…— Nie musisz się tłumaczyć — wciął mu się szybko Harry, starając się oddychać normalnie. — Rozumiem, że nie chcesz… Nie chciałbyś ze mną… Przepraszam za grzebanie w twoich prywatnych rzeczach. Usłyszał głośne westchnięcie, po czym: — Przez tę grubą, gryfońską czaszkę nie przebije się żadna delikatna aluzja, prawda? — zapytał mistrz eliksirów, kręcąc głową. Chwilę czegoś szukał, po czym ujął lewą dłoń Harry’ego w swoją. — Och, Merlinie… Gryfon nie miał pojęcia, co się dzieje.— Severusie?— Wyjdziesz za mnie? Harry miał wrażenie, że nagle wszystko wokół nich ucichło, a jego serce na chwilę przestało bić. — Co? — wypalił głupio. Snape warknął cicho. — Zapytałem, czy chciałbyś zostać moim mężem, Harry Potterze? — powtórzył