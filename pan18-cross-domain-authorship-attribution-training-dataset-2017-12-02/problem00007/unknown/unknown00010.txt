go nie widział. Mógł spytać. Snape’a albo Lupina. Nawet Hermiona byłaby w stanie połączyć kawałki układanki w całość. Albo dowiedzieć się, czy sny były połączone. 

Draco zadrżał, owijając się mocniej kocem. Zamierzał rozgryźć to na własną rękę. Nie było mowy, że przyzna się komukolwiek, jakim był czubkiem.

*

*

Świąteczny posiłek był dla Draco zupełnym zaskoczeniem — nigdy nie doświadczył czegoś takiego w Malfoy Manor. Jedzenie nie było wystawne. Nikt nie jadł zgodnie z manierami namaszczane i jedynie Molly Weasley upominała swoje potomstwo. Wszystko wyglądało trochę jak halloweenowa uczta w Hogwarcie. Bliźniacy wykrzykiwali obelgi w stronę Billa, a jedzenie krążyło wzdłuż całego stołu; niektórzy musieli bronić swojej własności, tak jak na przykład Ginny, z której talerza próbował podjadać Ron.Uczta była obfita i zaskakująco smakowita. Cała rodzina starała się, aby Draco czuł się mile widziany. Pani Weasley wciąż oferowała mu dokładki, a pan Weasley rozmawiał z nim o jego ulubionych przedmiotach szkolnych oraz o mugolskich wynalazkach i ich pomysłowości. Charlie taktownie usiadł tak daleko od nich, jak tylko mógł, aby mogli się rozluźnić. Bliźniacy zrobili dowcip, który wliczał w siebie sztuczne robaki i prawdziwego gnoma. Ginny uśmiechała się niepewnie, a Ron ratował go ze wszystkiego, gdy tylko zauważał, że Draco czuł się za bardzo przytłoczony. Po tym, jak stół został posprzątany, wszyscy przeszli do salonu, gdzie zajęli każdy dostępny mebel do siedzenia i podłogę. Wkrótce ozdobny papier, wstążki i tasiemki latały we wszystkich kierunku. Draco przyniósł kosz pełen słodyczy, chleba, wina i piwa kremowego, jako tradycyjny, okazujący uprzejmość, podarunek dla całej rodziny. Nie spodziewał się niczego w zamian, dlatego był zaskoczony, kiedy grudkowata paczka opadła na jego kolana. Ostrożnie rozwinął papier i zmusił swoje usta do ułożenia się we wdzięczny uśmiech.— Jest cudowny. Dziękuję. Pani Weasley rozpromieniła się w jego kierunku, a reszta Weasleyów starała się ukryć swoje rozbawienie – wychodziło im to z różnym skutkiem. Bliźniacy nawet nie próbowali; Fred śmiał się głośno, a George wymamrotał coś pod nosem pomiędzy salwami śmiechu. — Przymierz go, Draco. Opiekun nie wiedział, czy kobieta nie zdawała sobie sprawy z rozbawienia całej rodziny, czy może nauczyła się ich ignorować. — No dalej. Rozmiar wybierałam na oko. Draco chciał prychnąć na bliźniaków, ale z przyklejonym uśmiechem na ustach, wyciągnął z paczki ciemnozielony, szydełkowany sweter. Utrzymanie takiego wyrazu twarzy stało się odrobinę trudniejsze, kiedy zobaczył ogromne, szare D wyszyte na przedzie. Sweter był gruby i bezkształtny, kiedy go założył, i chwilę później zaczął się już pocić. Zdecydował się na tę samą taktykę co Harry, który zrzucił już z siebie swój czerwono-biały sweter w świąteczne, cukrowe laski.  — Pasuje idealnie, pani Weasley. Dziękuję za ten prezent. Jest niesamowicie ciepły i na pewno przyda się, kiedy znów zrobi się zimno. — Och, to nic takiego, Draco. — Kobieta zerknęła na kominek, a potem za okno, gdzie wciąż świeciło słońce. — Jest dziś za ciepło. Nie chciałabym, żebyś się przegrzał.— Oczywiście — powiedział, starając się nie brzmieć, jakby mu ulżyło, gdy zdejmował ciuch przez głowę. Kiedy odłożył go na bok, robił wszystko, aby doprowadzić swoje włosy do porządku, ale rozbawione spojrzenie Harry’ego i chichoty bliźniaków powiedziały mu, że to nie wiele pomaga. Kilka prezentów wylądowało jeszcze na jego kolanach, gdy reszta wymieniała się między sobą. Dostał kieszonkowy nóż, kilka gadżetów z Magicznych Dowcipów Weasleyów i słodycze z Miodowego Królestwa. Kiedy góra podarków zniknęła spod choinki, a papier ozdobny walał się po całej podłodze, Ron pstryknął palcami i poderwał się w górę. — Prawie zapomniałem. Nim ktokolwiek mógł coś powiedzieć, chłopak pobiegł na górę. W ciągu kilku sekund zbiegł z powrotem na dół, trzymając w dłoniach perfekcyjnie opakowaną, złotą paczkę. — Miona prosiła, żebym ci to dzisiaj dał, skoro ona nie mogła. Rodzina Hermiony miała małe spotkanie gdzieś w okolicy Londynu. Harry ostrożnie rozwiązał czerwoną wstążkę i delikatnie odsunął na bok ozdobny papier. Kiedy tylko zobaczył, co jest w środku, zamarł, a łzy pojawiły się w jego oczach. Westchnął cicho, a emocje przepłynęły przez więź – radość, wdzięczność i odrobina smutku. — Och — wyszeptał. — To jest wspaniałe. — Pracowała nad tym cały semestr. Wciąż nie sądzi, że udało jej się do końca ich uchwycić, ale ja uważam, że wygląda genialnie. — Zdecydowanie tak. Nie mogąc powstrzymać ciekawości, Draco pochylił się, żeby zobaczyć co Strażnik trzymał w rękach. Harry miał w dłoniach zaskakująco dobrze wykonany rysunek w drewnianej oprawce. Jednak to postaci na nim sprawiły, że Draco przełknął zszokowane sapnięcie. Jeleń stał dumnie na środku, a przy jego boku znajdował się wilkołak – spokojny i królewski. Z drugiej strony siedział duży pies z wywalonym językiem – wyglądał na rozbawionego i gotowego do zabawy. Trzy zwierzęta, o których Draco ostatnio śnił. Jego zaskoczenie musiało dotrzeć do Harry’ego przez ich więź, ponieważ chłopak dosłownie się na niego gapił. Ron również patrzył na niego w szoku. — Co? — zapytał Opiekun odrobinę defensywnie.  — Ty… śniłeś o nich? — Strażnik wskazał na obrazek. Ślizgon powiedział to na głos? Och, Merlinie, jak on miał to teraz wytłumaczyć. Jego oddech przyspieszył, a serce zaczęło tłuc się w klatce piersiowej. — Nie. Znaczy, śniłem o nich