od jajka i będzie wytresowany, i w ogóle… I obiecuję, że…
— Nie!
— Ale Roweno!
Rowena zignorowała jego jęki, wracając do swoich obliczeń. Gdy już znalazła błąd, naprawiła go jednym sprawnym zaklęciem. Stojący za nią Godryk przestąpił z nogi na nogę. Wiedziała, że zaraz znowu będzie udawał niechcianego szczeniaka. Była niemal pewna, że używał wtedy jakiegoś zaklęcia, najpewniej hipnotyzującego. Nie mogło być inaczej, bo tym spojrzeniem zmiękczał wszystkich. Zmiękczał nawet SALAZARA. Warknęła pod nosem, zastanawiając się, czemu jedna z cegieł uparcie zamienia się w szczura.
— Może gdybyśmy trzymali go w lesie, uczniowie nawet by o nim nie wiedzieli? — Zrobił to. Zaczął wykorzystywać tę sztuczkę z oczami szczeniaczka, na co Rowena przeklęła w duchu. Przecież wiedziała, że nie powinna na niego patrzeć! Jak mogła być tak nierozważna?! Czuła, jak jej stanowczość rozpływa się w mgnieniu oka.
— A może ruszające się schody? No wiesz, zamiast tego smoka — zaryzykowała wiedząc, że jeśli nie udobrucha Gryffindora, za niedługo będą mieli smoki w lesie.
Godryk uśmiechnął się szeroko, kiwając głową entuzjastycznie.
— Dziękuję, Roweno! — wymamrotał i zniknął. Rowena miała jedynie nadzieję, że jej poświęcenie uratuje tego, kto jako następny natknie się na Godryka. Westchnęła, spoglądając na leżące przed nią papiery. Cóż, ruszające się schody wymagały wiele pracy. Ale z drugiej strony, jeśli dzięki temu w szkole nie będzie smoków, zdecydowanie odniosła sukces.



 15:56, poniedziałek, dziewiąty kwietnia
Wielka Sala zamku Hogwart, Szkocja.

— Helgo! Mam pomysł!
O Boże. Dopiero co zaczęła prace nad wielką salą. Nie potrzebowała Godryka plączącego jej się między nogami. Helga spróbowała skurczyć się w sobie, udając, że nie słyszała krzyku mężczyzny i mając nadzieję, że sobie pójdzie. Metoda ta odnosiła sukcesy w przypadku zwierząt, a że Godryk czasami zachowywał się, jakby miał mózg susła… Może on też się liczy.
— Helgo! Helgo! Wpadłem na wspaniały pomysł! Chodzi o smoka!
— Godryku, nie mam na to czasu — powiedziała Helga, próbując go jakoś zniechęcić. Wiedziała, że porzuci temat smoka w mgnieniu oka, ale ona naprawę była zbyt zajęta, by móc mu to wyperswadować.
— Ależ Helgo! Smok to wspaniały pomysł! — nalegał Godryk, na co Helga odwróciła się, by go wyrzucić z pomieszczenia. Zmieniła zdanie, gdy tylko spojrzała w jego oczy. Cóż, miała problem ze stołami i nie bardzo wiedziała, jak go rozwiązać, a może właśnie rozmowa z Godrykiem pomoże jej uporządkować myśli. Poza tym, te oczy mogły pogrążyć każdego.
— Dlaczego chcesz smoka, Godryku? — zapytała w końcu i uśmiechnęła się, widząc jak jego twarz rozjaśniła się momentalnie. Zadziwiało ją, jak ktoś tak potężny mógł zachowywać się jak ośmiolatek.
— Bo to by było fajne, nie uważasz? — Zaczął, po czym udał, że się zastanawia — może zrobilibyśmy też niewidzialny sufit, tak, żebyśmy w czasie posiłku mogli podziwiać, jak lata. A uczniowie mogliby go karmić.
Helga poruszyła się nieco niepewnie. Godryk chciał smoka. Cóż, to było w jego stylu. Tylko, że posiadanie smoka w szkole nie było zbyt dobrym pomysłem. Godryk przecież musiał o tym wiedzieć. Spojrzała na niego, by sprawdzić, czy żartuje, ale w jego oczach ujrzała jedynie podekscytowanie. Naprawdę nienawidziła mówić Godrykowi, że nie powinien czegoś robić, no ale smok…?
— Godryku… Nie możemy trzymać tutaj smoka… — Mężczyzna zmarkotniał, jak tylko Helga zaczęła mówić, a jego oczy zrobiły się duże i smutne. Helga zacisnęła zęby i położyła mu rękę na ramieniu, gdy ten już się odwracał, by wyjść. — Godryku? Może moglibyśmy jednak zrobić ten sufit niewidzialnym… — zaczęła, mając nadzieję, że to go uszczęśliwi. Nienawidziła sytuacji, gdy jej przyjaciel był smutny.
— Naprawdę?
— Oczywiście.
— Och, dziękuję, Helgo!
Ulżyło jej. Mimo, że nie spełniła nadziei Godryka na posiadanie smoka, i tak udało jej się go uszczęśliwić. Gdy patrzyła, jak mężczyzna wychodzi z sali, wiedziała, że czeka ją dużo pracy przy zaczarowywaniu sufitu, ale pocieszała się myślą, że dzięki temu udało jej się obalić pomysł o trzymaniu smoków w szkole, nie unieszczęśliwiając przy tym przyjaciela. Poza tym, dzięki temu Godryk nie będzie przeszkadzać Salazarowi czy Rowenie.



 16:23, poniedziałek, dziewiąty kwietnia
Dormitoria Slytherina w zamku Hogwart, Szkocja.

Salazar był w trakcie zabezpieczania dormitoriów swoich przyszłych uczniów przed podtopieniem przez wodę z jeziora, pod którym zbudował rzeczone pomieszczenia. Decyzję o umieszczeniu ich właśnie tam podjął, gdy dowiedział się, że Godryk bał się wody. W ten sposób nie będzie tu przychodzić i go irytować. Idealnie.
Oczywiście jego myśli zostały przerwane prze pukanie do drzwi. Pomyślał, że to zapewne Helga lub Rowena przyszły o coś zapytać. Podszedł do drzwi, by otworzyć je zamaszystym ruchem i poczuł, że jego oko drga lekko ze zdenerwowania, gdy zastał za nimi Godryka, stojącego w tej swojej irytującej, godrykowatej pozie. Ten facet był okropny. Gorszy niż ktokolwiek, z kim Salazar miał wcześniej do czynienia.
— Czego? — zapytał głosem, który był bardziej groźbą niż pytaniem. Godryk spojrzał niepewnie na sufit, zanim wszedł do środka. Na Merlina, wyglądał jak szczeniak, którego ktoś skopał. Nawet Salazar nie potrafił się oprzeć jego urokowi. Och