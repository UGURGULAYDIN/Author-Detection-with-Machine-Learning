Arthura smugę kremu do golenia.

Nie wie, dlaczego ten przelotny i praktycznie neutralny dotyk miałby wywołać szybsze bicie serca, niemniej jego puls ostro przyspiesza.

— Powinniśmy już iść — mówi prędko, próbując utrzymać na wodzy odpływające w niebezpieczne rejony myśli.

Arthur mruga kilkakrotnie, jak gdyby jego uwaga również powędrowała w inne strony, po czym szybko kiwa głową.

— Dobra, poczekaj, wezmę tylko telefon i ehm… ten tego. Chwila.

 

æææ

 

Eames szybko odkrywa, że „małe luźne spotkanie u kumpla” wygląda raczej na sporą imprezę: dom przyjaciela Arthura dudni od głośnej muzyki i przekrzykujących się ze śmiechem głosów dobrych czterdziestu osób, popijających coś na dobry humor z plastykowych kubków. Eames wędruje za Arthurem przez szereg pomieszczeń, czując się jak celebryta na czerwonym dywanie, kiedy zostaje przedstawiony każdej grupce, przy której Arthur przystaje na rytualne ni to przybicie piątki, ni to uścisk dłoni. Dużą część gości Eames zna już ze szkoły, ale reszta jest mu obca. Kiedy wreszcie docierają do znacznie mniej zatłoczonej piwnicy, gdzie znajdują rozpartą na fotelu-poduszce Ariadne, uzbrojoną w puszkę piwa i kontroler do Guitar Hero, ogarnia go autentyczna ulga.

— Przyjacielu! — słyszy jej wołanie i rumieni się idiotycznie, uświadomiwszy sobie, że skierowała te słowa do niego, a nie do Arthura.

Ariadne podaje stylizowany na gitarę kontroler Arthurowi, który zakłada sobie jego pasek na szyję i kilkoma szybkimi ruchami przestawia poziom gry na zaawansowany. Zewsząd rozlegają się jęki.

— Uwaga, nadciąga wielka apokalipsa — anonsuje Ariadne i poklepuje fotel, zapraszając w ten sposób Eamesa, by usiadł obok niej.

— Jest aż taki dobry? — pyta Eames i siada ostrożnie, co wcale nie chroni go przed zapadnięciem się w miękkie siedzenie i praktycznie stoczeniem na Ariadne.

— Totalnie rządzi. Nie wziąłeś sobie nic do picia?

— Nie — odpowiada Eames. — Może później.

Nie chce pić dziś wieczorem, bo obawia się, że alkohol za bardzo rozwiązałby mu język. Przytulone do jego boku ciało Ariadne, drobne, ciepłe i zrelaksowane, przynosi automatyczne odprężenie. We dwoje obserwują skupionego na monitorze Arthura. Jego roztańczone na przyciskach kontrolera palce sieją prawdziwe spustoszenie wśród pozostałych graczy, którzy zdesperowanymi krzykami podkreślają swoją niemoc.

— A gdzie gospodarz i zarazem honorowy gość? Nie pojawił się jeszcze? — pyta Eames, kiedy Arthur przygotowuje się do kolejnej rundy rzezi niewiniątek.

— Jeszcze nie — mówi Ariadne i pociąga spory łyk z puszki. — Podobno musiał wyskoczyć na jakiś czas, ale ma wrócić niedługo po ósmej.

— Jak on się właściwie nazywa?

— Dominick Cobb.

Przesadnie staranna wymowa Ariadne, typowa dla lekkiego podchmielenia, wyraźnie sygnalizuje jej stan. Osoby o tak filigranowej sylwetce jak ona często reagują silnie nawet na małą ilość piwa, niemniej Eames czuje budzący się w nim niepokój.

— Był kiedyś przewodniczącym samorządu — ciągnie Ariadne. — Przed Arthurem. Można w zasadzie powiedzieć, że to jego pierwowzór.

— Tak? — Eames nie do końca rozumie, bo trudno mu wyobrazić sobie, że Arthur mógłby być czyjąś kopią, o ile właśnie to ma na myśli Ariadne.

— Był… Zresztą sam zobaczysz — kwituje Ariadne machnięciem ręki. — Jest nieziemski.

— Tyle że nie umie kosić drani jak ja! — wtrąca się Arthur, udowadniając, że potrafi roznosić przeciwników na strzępy na zaawansowanym poziomie gry i jednocześnie przysłuchiwać się czyjejś konwersacji. — Mam was, obwiesie!

— Dajesz się poznać z dość zastraszającej strony — prycha Eames z rozbawieniem.

— I po was! — woła znów Arthur, po czym zdejmuje z szyi kontroler i, cały w dołeczkach, pada na fotel, prosto na Ariadne i Eamesa, wpychając się między nich przy pomocy spiczastych łokci i długich nóg.

— Aua, Arthur, ty dupku — skarży się Ariadne i próbuje zrzucić go z siebie, podczas gdy Eames śmieje się bezsilnie, kompletnie rozbrojony wygłupami Arthura, mimo że pieszczotliwe kuksańce nie są raczej zaadresowane do niego.

— O, patrzcie — mówi Arthur, raptem uspokojony. — Jest Dom!

A potem z godną podziwu gracją wyskakuje z gąbczastego fotela i zmierza pospiesznie w kierunku jasnowłosego faceta, który przed chwilą pojawił się w drzwiach. Obaj witają się uściskiem dłoni i biorą na chwilę po męsku w objęcia. Eames zauważa nagłą sztywność w zachowaniu Ariadne, poprawiającej sobie włosy i obciągającej koszulkę. Patrzy na nią uważniej, żeby stwierdzić, co się dzieje, i widzi jej pociemniałe ze zdenerwowania, szeroko otwarte oczy.

Pospiesznie podnosi się na nogi.

— Wstawaj. — Wyciąga rękę do Ariadne, żeby pomóc jej podnieść się w miarę godny sposób, co nie należy do najłatwiejszych rzeczy, kiedy ktoś odrobinę nietrzeźwy chce opuścić zapadające się przy każdym ruchu siedzenie.

— Jak wyglądam? — pyta Ariadne syczącym szeptem, zakładając kosmyki włosów za uszy. — Jasna cholera, kurcze blade.

— Wyglądasz bosko — uspokaja ją Eames, podczas gdy jego serce rwie się do radosnego tańca, bo zdaje się, że Ariadne nie jest jednak dziewczyną Arthura, a jeśli nią jest, to w ogóle nie spełnia się w tej roli.

— Dobra. — Ariadne ponownie obciąga koszulkę. — W porządku. No to jazda. — I z uśmiechem na twarzy rusza w kierunku drzwi, kołysząc wąskimi biodrami.

Eames odprowadza ją wzrokiem, bo co innego może zrobić, poza tym, no cóż, tam, dokąd kuszącym krokiem podąża Ariadne, stoi też Arthur.

— Ariadne! — wykrzykuje Dom i pociąga ją