dom. Słyszała rżenie koni w pobliskich stajniach oraz ujadanie psów wokół domów innych mieszkańców wsi. Kot, który po wyprowadzce Castiela, został u niej, niestety skończył swoje dziewięć żyć kilka lat temu. Oparła się o drzwi, zakładając ręce na piersi i czekając. Kilka osób wyszło uspokoić psy i zobaczyć co się stało, że nagle wszystkie zerwały się zaalarmowane. Dzieci, biegające beztrosko wokół fontanny, która stała się niejako miejscem spotkań powiększającej się każdego roku wsi, zostały przywołane przez matki.  Za Lilly wyszedł jej syn. Chłopak, rozrośnięty w ramionach z długimi, zachodzącymi za uszy, rudawymi włosami, rozglądał się zdziwiony, nie będąc pewnym co się dzieje. Źle się czuł, zaczęło kręcić mu się w głowie, więc zgodnie z przykazaniem kobiety, wrócił do środka. W jednym momencie wszystko ustało. Psy zamilkły, kuląc się i cofając tak, aż mogły schować się w budach lub za nogami właścicieli. Gdzieś od strony lasu zerwał się kruk, kracząc głośno i przeraźliwie. Zniżył swój lot, przelatując nad fontanną i lecąc dalej zgodnie z prowadzącą na wschód drogą. Lilly zdusiła w sobie chęć ruszenia za nim.  Później wspominano, że właśnie stamtąd przyszedł. Ze wschodu. Na ramieniu niosąc kruka, a w dłoni trzymając uprząż niskiego, krępego konia o długim, splątanym włosiu. Jego głowę osłaniał kaptur tak duży, że nie widziało się jego twarzy. Jeden z psów zaszczekał cicho, ale zaraz ucichł, kwiląc jedynie cicho i wracając do budy. Lilly zauważyła jak kilku mężczyzn powoli wychodzi zza domów w pogotowiu mając sierpy czy widły. Rzadko kiedy ich wioskę odwiedzał ktoś obcy. Jeszcze rzadziej ten „ktoś” wywoływał takie wrażenie.  Nieznajomy zostawił konia po środku drogi, by samemu, bez strachu i nadal nie podnosząc głowy, podejść do fontanny. Lilly już wiedziała. Czuła to podskórnie.  Żadnym zdziwieniem dla niej było to, że w momencie, gdy nowoprzybyły uklęknął pomiędzy pąkami, wszystkie kwiaty rozwinęły płatki, wybiły w górę feerią barw oraz słodkiego, mamiącego zapachu. A nieznajomy nadal klęczał. Coraz więcej ludzi wychodziło z domów. Dzieci wyglądały zza spódnic matek, trzymały się kurczowo ich dłoni czy przytulały równie wystraszonego psa. W końcu ciszę przerwał niski warkot jednego z mężczyzn, który dziarskim krokiem ruszył w stronę gościa, nie próbując nawet ukryć trzymanego w dłoni sierpa.  Wystarczyły trzy kroki, a nad mężczyzną zawisnął brązowy sokół, machając ogromnymi skrzydłami i groźnie wystawiając pazury, by nie pozwolić mu się zbliżyć. Poderwał się rwetes, po całej wsi przeszły zduszone okrzyki lub pomruki zdziwienia.  - Castielu! Przestań! – To Lilly ruszyła do przodu. Żaden ptak nie wyleciał z gęstwiny lasu, kruk nie wydał z siebie żadnego dźwięku – jedynie przekrzywił ciekawsko główkę i machnął skrzydłami.

Nieznajomy podniósł się z klęczek i wyciągnął rękę, na której oprócz wielu blizn i warstw bandaży, został nałożony kawał twardej skóry z klamrami. Po chwili usiadł na niej sokół, dziobem zahaczając o ciemny kaptur i zsuwając mu go z głowy.  Tym razem to Lilly wydała z siebie cichy okrzyk zdumienia. Ten mężczyzna nie przypominał chłopca, którego żegnała. Błękitne oczy, które pamiętała, były teraz granatowe jak morska toń. Na dodatek po prawej stronie twarzy od łuku brwiowego aż do kości policzkowej, oko przecinała biała, zagojona już, ale nadal szpetna, blizna. Castiel zmężniał: miał bardziej kwadratową szczękę, na której zagościł krótki zarost, nos, kilkukrotnie złamany, nie był już idealnego kształtu. Widząc jej szok, uśmiechnął się lekko - krzywo, niezgrabnie. Jakby zapomniał jak to się robi. Spojrzał po ludziach dookoła placu. Tak wielu osób już nie pamiętał. Było mnóstwo młodych, kiedyś dzieciaków, które mijał, gdy zrywał rano zioła. Teraz próbowali bronić ich wioski, nie mając pojęcia kogo mają przed sobą.

- Matko? Co się stało, czemu… - z domu wyszedł młody chłopak, zatrzymując się w pół kroku i wpatrując w Castiela. Stali tak przez chwilę, bez ruchu. Castiel zmrużył lekko oczy, a kruk wzleciał, by po chwili okrążyć młodzieńca i przysiąść na jego ramieniu. W tej samej chwili ptak zakrakał głośno i poderwał się do góry, lądując dopiero na kominie zakrytym bluszczem.  W tym czasie z domów wychodziło coraz więcej mieszkańców – tym razem tych starszych, ciekawskich zaalarmowaną młodzieżą. I dopiero teraz zaczęto go rozpoznawać. Opuszczano siekiery, widły oraz sierpy. Ustępowano mu z drogi, kilku młodych zostało zganionych przez swoich rodziców za podnoszenie wrzasku i chęć bójki z czarownikiem.  Na dodatek bratem „tego, który leży pod fontanną”. Castiel z sokołem na ręce ruszył do oplecionego bluszczem domu. Lilly, trzymając kurczowo dłoń syna obserwowała jak niski konik podąża w ślad za panem prychając cicho i zarzucając długą grzywą.

- Castielu… - minęło dobre pół godziny zanim odważyła się ruszyć do dawnego domu braci. Zastała tam czarownika, już bez płaszcza, pochylonego nad zarośniętym ogrodem. Przykro mu było pielić i wyrywać chwasty z miejsca, w które Gabriel włożył tyle serca. Kobieta, w której włosach pojawiły się już pierwsze pasma siwizny, spojrzała na drzwi domu. Stały tam dwa kryształy, a bluszcz powoli sam cofał się, ułatwiając dostęp i odsłaniając zabite deskami okna.  Po wyrwaniu ostatniego chwastu, Cas wyprostował się, poprawiając lnianą, rozpiętą koszulę. Na torsie także miał zasklepione blizny.  - Ile twój syn ma lat, Lilly? – Spytał się, ruszając do torby i wyciągając z niej kilka woreczków oraz szpadel.  - Dziewiętnaście, nie rozumiem do