wypiekami lub bez uprzedzenia przynosił mały posiłek lub kawę na jego koszt, gdy zauważył, że ktoś jest zbyt zapracowany, by pomyśleć o swoich potrzebach.  To samo działo się teraz. Castiel przyniósł mu kawę i organicznego muffina bez żadnego wytłumaczenia, tylko ostrożnie odsuwając kilka teczek i stawiając to na blacie biurka. Sam uśmiechnął się, sięgając od razu po kawę.  - Dzięki, przyda się na te kolejne długie godziny… - odchylił głowę do tyłu i spojrzał na kolegę, który teraz nie miał nic w dłoniach. – A twoja kawa? Nie wziąłeś sobie nic? - Wziąłem kawę, ale… - rozejrzał się, jakby miał nadzieję ją gdzieś zobaczyć. – Musiałem zostawić na biurku Anny podczas rozmowy… - wskazał na swoje biurko. – Zaraz wrócę – zapewnił, jakby to była sprawa wagi państwowej.

Czasami Sam zastanawiał się, jak z takiego człowieka mógł być dobry prawnik. Nie widział Castiela ani razu złego, czy choćby w złym humorze. Był… Castielem. Jasne, na sali sądowej przydawała się zimna krew i obojętność na płacze, krzyki czy błagania, ale… czasami trzeba było mieć serce, tak?  Drugą sprawą, nad którą się zastanawiał był jego młodszy brat, a dokładniej jego zachowanie.  Sam i Dean wynajmowali całkiem spore mieszkanie przy głównej ulicy, na co mogli sobie pozwolić dzięki zarobkom młodszego z Winchesterów. Dean dorabiał na zmianę w warsztacie samochodowym i w sklepie dla zwierząt, gdzie najczęściej chodził do pomocy lub w zastępstwie za jakąś jego znajomą. Sam nie wnikał. Normą było to, że w nocy Sam nie mógł spać przez dobiegające zza ściany dźwięki, gdy to Dean miał na noc koleżankę. Jednak od ostatnich świąt takie incydenty były coraz rzadsze. Zbiegło się to w czasie z pojawieniem się Castiela, który – notabene – mieszkał ledwie piętro wyżej. Często przychodził do nich z pizzą lub na zaproszenie Sama. Dean potrafił wtedy przechodzić z zupełnie sennego do pobudzonego, po drodze będąc pochmurnym, burkliwym, zabawnym i nawet flirtującym! Sam obserwował to wszystko w ciągu dziesięciu minut przekraczając limit swojego wywracania oczami. Tak właśnie z nimi było.

Nie zdążył chwycić za muffina, gdy drzwi znowu się otworzyły. Nie był to jednak Castiel. - Hej Sammy, spójrz co dzisiaj przyszło do sklepu – wyciągnął w jego stronę pluszowe serce, które nie było czerwone, tylko bure oraz nie miało ślicznego kształtu, z którym każdy je kojarzył. Było anatomicznie poprawne z kilkoma zwisającymi dudkami. – To jest bodajże dla małych psów albo kotów..? Sam nie wiem, szefowa kazała to schować w magazynie, bo dzieciaki boją się wejść do sklepu. Wyglądał jak mały chłopiec, z iskrzącymi się w rozbawieniu zielonymi oczami i szerokim uśmiechem.  Po kilku sekundach ciszy od strony Sama i sprawdzeniu zwisających elementów przez Deana, wyciągnął w jego stronę pluszaka. - Będziesz moją walentynką, Sammy? – Odpowiedziało mu parsknięcie. -  Nie myślisz chyba, że ktoś naprawdę by się na to wziął, prawda? Na takiego… pluszaka? Dean, to jest zabawka dla zwierząt w połączeniu z najbardziej lamerskim tekstem.  - Mogę się założyć, że by zadziałało! - Tak? - Tak!

W pomieszczeniu zaczęło robić się tłoczno, gdy do środka wszedł Castiel. Tym razem trzymał pewnie swój zgubiony kubek, a niebieskie oczy wlepił od razu w Deana.  - Witaj Dean.  - Hej Cas. – Dean spojrzał przez ramię na Sama i uniósł lekko brwi, by zaraz wrócić spojrzeniem do mężczyzny przed nim. Wyciągnął do przodu pluszaka i spytał się z uśmiechem: - Będziesz moją walentynką? Nie zdążył oczywiście parsknąć śmiechem czy od razu obrócić tego w żart, bo Castiel odstawił kubek i wziął zabawkę w dłonie. Po chwili przyglądania się temu specyficznemu prezentowi, przygarnął do piersi i uśmiechnął się delikatnie. - Z przyjemnością, Dean.  Sam zakrztusił się okruszkami, a piegi Deana niemalże zniknęły pod czerwonym rumieńcem oblewającym go teraz całego. Zorientował się, że Castiel potraktował to na poważnie, a co gorsze: zgodził się!

Od tego właśnie się zaczęło. Wtedy – Dean nerwowo się wycofał, mrucząc pod nosem, że przyjdzie po niego wieczorem, żeby poszli na jakieś piwo czy coś do zjedzenia.  Tym sposobem Walentynki stały się dniem wychodzenia z szafy: Dean ani razu nie zaprzeczył czy ani nie próbował się tłumaczyć z tej sytuacji. Po prostu wziął Castiela na randkę. Ich pierwszą. Później przyszły następne.

Kolejne Walentynki spędzili w restauracji, gdzie Dean po roku znajomości przekonał się do tego, że raz, w jedno święto, może pozwolić sobie na babskie rzeczy i tak powstała tradycja: 14 lutego Castiel dostawał czternaście czerwonych goździków i kartkę, wybieraną dzień przed z pojedynczym „kocham cię” w środku.

W końcu doszło do tego, że Sam przyjął Jess do ich mieszkania, a Dean, z lekkim ociąganiem, ale i podekscytowaniem, wprowadził się piętro wyżej. Spędzali wspólnie wieczory lub długie popołudnia, Dean w końcu przekonał się do Jess, kilka razy musiał u nich nocować po kłótni ze swoim chłopakiem, który – co Sam dopiero wtedy odkrył – potrafił się zezłościć.  Tak rok mijał za rokiem, a oni trwali tak w rutynie.  Co roku było czternaście goździków i kartka.  Kilka razy Sam pytał Deana, czy to nie przesada? Tak samo świętować to wszystko rok w rok? Czy Castielowi nie nudzi się te czternaście kwiatków? Dean wzruszał ramionami przyznając po chwili, że tak to po prostu jest między nimi. Niektóre rzeczy muszą zostać takie, jakimi były