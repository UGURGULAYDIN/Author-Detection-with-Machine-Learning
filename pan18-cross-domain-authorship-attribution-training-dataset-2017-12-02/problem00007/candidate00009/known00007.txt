gdy mydliny trafiły mu do oczu. – Dobra, dobra. A o coś prosił? Jakiś lodzik, zabawa, taniec?  - Nie jest chyba zainteresowany. Może na stare lata się już odechciewa? – Mruknął, przypominając sobie to, co zrobił nieznajomy. – Nie słyszałeś może o tym, jak się nazywa? Albo kim jest?  - Nic a  nic. Wielka Sucz się do mnie nie odzywa. Poza tym, nie widziałem jej. Dean pokręcił głową. Gabriel i Meg (czyli według niektórych Wielka Sucz) nie dogadywali się. Podobno byli jednymi z najbardziej zaufanych ludzi Mamy H. Na dodatek jednymi ze starszych, bo oboje już dobijali do trzydziestki. Winchester zaledwie dwa razy miał okazję porozmawiać ze wspomnianą kurtyzaną: kończyło się to fukaniem i przytykami, jednak Dean dobrze wiedział, że właśnie takim czymś co noc przyciągała do siebie kolejki facetów.

Rozwieszali właśnie kilka sztuk ubrań, gdy usłyszeli gwizd. To Meg, stojąc w progu z naręczem suchych, złożonych ubrań. Ruszyli w jej stronę.  - Proszę, sucz raz na jakiś czas wychodzi z nory – zakpił Gabriel, otaksowując całą postać kobiety. – Nie powinnaś teraz rezydować w Hell i zabawiać najgorszych kundli naszego kraju?  Pomimo jego słów strój Meg był nienaganny: fioletowa suknia z głębokim wcięciem w dekolcie aż zachęcała do spojrzenia na duże piersi brunetki. Krągłe policzki jak zwykle zdrowo zaróżowione a pełne usta ściągnięte w wiecznym wyrazie niezadowolenia. Teraz uśmiechnęła się, unosząc wyskubaną brew. - Słyszałam, że przyjechał Anioł. - Ah nie martw się, to na pewno nie do ciebie – Gabriel minął ich, wychodząc. - Anioł? Anioł Śmierci patrząc na jego wiek. – Dean postanowił grać. Gabriel jeszcze mógłby go wyśmiać i zapomnieć o tym po dwóch dniach albo pracowitej nocce, ale Meg? Nie, ona od razu zgotowałaby mu wylanie z pracy. Była jedną z tych, która utrzymywała się w biznesie już przez lata, a wszystkim młodszym życzyła jak najszybszego końca.  Odpowiedź nie zadowoliła Wielkiej Suczy. Westchnęła ostentacyjnie i wręczyła mu ubrania. - Zanieś mu to. Mama H zaprasza go na kolację o zachodzie słońca w jej gabinecie. – Odwróciła się, prezentując odsłonięte plecy i opięty materiałem tyłek.  - Meg? Czy to prawda, że to… to kochanek Mamy H?  Odpowiedziała mu cisza nie licząc stukotu butów Meg na pustym korytarzu wyłożonym ciemnymi deskami.

Wszedł do Irysowego Pokoju. Zamknął okno. Na parapecie dostrzegł kilka zwitków papieru, podarty list oraz kupkę liści. Pociągnął nosem: suszona bazylia.  Zbliżając się do zasłonki usłyszał głos: lekko zachrypnięty, śpiewny i jakimś cudem przyjemny dla ucha pomimo słów piosenki.

Więc ciął, ciął, ciął, z duchem tak czystym z nożem tak ostrym. Tak ciął, ciął, ciął,  ofiara krzyknęła, krew bulgotała. 

Deska skrzypnęła pod stopą Winchestera. Znieruchomiał i wstrzymał oddech. Piosenka się urwała gdy gość Mamy H wychylił się zza niej z resztkami mydła na twarzy i żyletką w dłoni.  - Mógłbyś się zapowiadać, chłopcze – powiedział, patrząc na niego z groźbą w błękitnych oczach. Ogolony wydawał się w wieku Deana, może dwa lata starszy. Ale na pewno nie w wieku Gabriela. Winchester zamrugał, gdy w okolicy szyi nieznajomego zamigotało mu coś czarnego, zaraz znikając.  - Ubrania na łóżko. Godzina kolacji? - Zachodzące słońce – wypalił jedynie Dean, znowu przyglądając się ciału mężczyzny. Ten kiwając głową obrócił ostrze w dłoni i bez choćby patrzenia w lustro przeciągnął nim po policzku. Nie pojawiła się żadna kropla krwi: profesjonalna robota.  - Sir czy mogę… znać pana imię? - Po co ci, chłopcze? – Straciwszy nim zainteresowanie mężczyzna wrócił do lustra i miski z ciepłą wodą. Opłukał twarz i sięgnął po ręcznik.  Dean grzecznie poczekał aż gość wróci do pokoju, mijając go i łapiąc za ubrania. Były tam cztery różne komplety. Odrzucił od razu dwa, które zawierały jasne koszule. Naciągnął na siebie bieliznę i czarne spodnie, a na to granatową, ciepłą bluzkę wiązaną pod szyją.  - Chciałbym wiedzieć jak się do pana zwracać, sir.  - Czy może chciałbyś to wiedzieć, żeby móc jęczeć moje imię w nocy? Wymienili spojrzenia, a na ustach nieznajomego pojawił się mały uśmiech.  Nie utrzymując żadnej odpowiedzi wzruszył ramionami i podszedł do parapetu. Zgarnął podarty papier do jednej dłoni, a dwa listki bazylii wsunął sobie do ust.  - Możesz mówić do mnie… Bazyl. Od bazylii.

Zachodziło słońce, a główne gniazdko Mamy H było opustoszałe. Zwykli bywalcy musieli ruszyć do innych burdeli porozstawianych po całej dzielnicy, by tam znaleźć swoje ulubione kurtyzany i móc cieszyć się nimi jak co noc.  Dean niemalże żałował, że nie mógł ruszyć w ich ślady i zarobić porządnej sumki. Bo od początku dnia nie widział ani grosza.  Mama H stała, nadzorując podawane na stole potrawy. Pieczona kaczka, ziemniaki, trzy rodzaje sałat i jabłka w miodzie z bakaliami. Specjały, rozkosze podniebienia. Coś, o czym większość jej pracownic mogłoby tylko pomarzyć.  - Wino, Meg. Przynieś dużo wina, nasz gość będzie musiał dzisiaj popić.  - Tak, Mamo H – skłoniła się kobieta i wyszła szybko z gabinetu. Biurko było odsunięte pod ścianę zaraz obok ukrytych drzwi do sypialni.

  Słońce rzuciło pierwszy, krwawy promień na niebo i pomieszczenie. Odbiło się od czarnej sukni kobiety i włosów ściągniętych w kok. Zatańczyło na kryształowej spince wieńczącej jej fryzurę.  Dziś był wyjątkowy dzień. Po czterech długich latach Anioł powrócił