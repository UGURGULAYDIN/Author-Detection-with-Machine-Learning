pożądanie czy poniżenie – raczej o zwykłą ciekawość. Na ciele Scara nie było wielu blizn, poza tą, od której brał się jego przydomek, niedawno ranionego ramienia i jeszcze tylko jednego ciągu szwów powyżej tatuaży, w miejscu, gdzie zaczynała się kończyna jego brata. Poza tymi drobiazgami ciało więźnia pozostawało gładkie, doskonale umięśnione, wyszlifowane, silne. Scar przekuł samego siebie w broń.
     Kimbley powinien się chyba przyznać również do pożądania.
     — Sporo ostatnio myślałem — mruknął nagle. — O ewolucji.
     Niedawno uciął sobie podobną pogawędkę z Edwardem Elrikirem. Wówczas mówił o ludziach i homunculusach – teraz, przy Scarze, zamierzał rozważyć nieco inny aspekt sprawy.
     Uniósł stopę, dotykając krawędzi krzesła, dokładnie na środku między rozwartymi więzami udami jeńca. Pchnął lekko, leciutko: krzesło pochyliło się do tyłu, ale nie wywróciło. Alchemik chciał, by Scar poczuł ciążenie, zdał sobie sprawę z własnej bezradności, słabości. Ale tamten ani drgnął. Patrzył tylko na Kimbleya, nadal nieporuszony; każdemu jego oddechowi towarzyszył obłoczek pary (!).
     — Twój naród, jako rasa, przegrał — oznajmił wprost Solf i spostrzegł, jak tamtemu natychmiast napinają się mięśnie. — Wyprzedzono was i udowodniono waszą niższość – a wszystko dlatego, że odrzuciliście kolejny etap ewolucji, podczas gdy Amestris przyjęło go z otwartymi ramionami.
     Miał na myśli alchemię, oczywiście – tę alchemię, która uczyniła wygranie wojny dziecinnie prostą igraszką; tę alchemię, którą Ishvalańczycy ogłosili grzechem.
     — Sądziłem, że zabiliśmy was wszystkich — ciągnął Kimbley, cofając stopę i pozwalając, by krzesło opadło na swoje miejsce.
     Nagłe szarpnięcie wywołało reakcję, aczkolwiek niewielką: Scar stęknął cicho. Poza tym pozostawał nieporuszony. Solf zaczął go obchodzić naokoło, taksując zaciekawionym wzrokiem, z każdej perspektywy, w całości.
     — A jednak — ciągnął — oto jesteś: jedyny ocalały – i to dzięki alchemii. Wiesz, czym to cię czyni?
     Scar milczał, mrużąc nienawistnie oczy. Kimbley, który właśnie zakończył okrążenie i znów stał na wprost niego, uśmiechnął się szeroko.
     — Mutacją — zakończył. — Anomalią, zwiastunem zmiany. Jak ryba z nogami.
     Zauważył, że ramiona więźnia zatrzęsły się, z zimna czy gniewu, nie umiał powiedzieć. Możliwe, z obu powodów. Widzieć, jak tak silny człowiek drży, było więcej niż przyjemnością.
     Solf westchnął, prawie z żalem.
     — Właśnie dlatego zabicie cię będzie taką stratą. Ale, niestety, upierasz się przy tej swojej bezsensownej krucjacie. Możesz zabić choćby i każdego Państwowego Alchemika, jakiego znajdziesz – zawsze pojawią się następni. Nie można pokonać ewolucji.
     Scar ani drgnął. Kimbley zmarszczył brwi. Zdziwiło go, że więzień nie próbuje dyskutować ani nie wpada w gniew. To było – rozczarowujące, doprawdy; Solfa, jak każdego alchemika, interesowały reakcje.
     Te karmazynowe oczy... Kimbley zastanowił się. Może propozycja, która wstrząsnęła Edwardem Elrickiem, podziała też na Scara?
     Solf uniósł dłoń do ust i odkaszlnął, cicho, jakby zaschło mu w gardle. Kamień wskoczył mu na język; wyjął klejnot i uniósł tak, by więzień mógł się mu dobrze przyjrzeć. Oczy Scara rozszerzyły się nieco – Kimbley dostrzegł szansę.
     — Właśnie to pozwoliło mi zabijać twoich rodaków — szepnął łagodnie, niemal mrucząc. — Czy chciałbyś wykorzystać tę błyskotkę do zabicia – tym razem mnie?
     Ishvalańczyk milczał, wpatrzony w kamień. Czerwień na czerwieni.
     — Odpowiedź brzmi „tak", prawda? — spytał Kimbley, pochylając się nad mężczyzną. — Zrobiłbyś to. Wziąłbyś ten kamień i zabiłbyś mnie, mnie i każdego innego alchemika, którego byś napotkał – i czerpałbyś z tego tyle samo przyjemności, ile ja czerpałem, gdy polowałem na twoich rodaków. Prawda jest taka, że ty i ja jesteśmy tacy sami.
     To wreszcie wywołało pewien odzew. Więzień oderwał wzrok od kamienia, przenosząc podejrzliwe spojrzenie na alchemika. Solf prychnął zimnym śmiechem, ponownie połykając klejnot i podchodząc bliżej, znacznie bliżej. Wyciągnął rękę, zaczął gładzić ramię Scara – to dawniej należącego do brata jeńca – i Ishvalańczyk w końcu zareagował: szarpnął się w więzach, próbując strząsnąć dłoń Kimbleya.
     Daremnie. Tamten nie zwrócił nawet uwagi na te starania.
     — Moja alchemia to zniszczenie — stwierdził. — Nie jest twórcą, tylko niszczycielem. To pierwsze nie ma dla mnie żadnego uroku.
     Nie był pewien, czy więzień słucha – dotyk zdawał się go całkowicie absorbować. Sprawiał wrażenie rozdartego: palce Solfa były ciepłe (!), a Scar prawdopodobnie dramatycznie potrzebował czegokolwiek, by się ogrzać, ukoić zmarznięte ciało. Kimbley obserwował go, prawie roztkliwiony, przemykając opuszkami po tatuażach więźnia.
     — A jednak — dorzucił, ściągając jedną z rękawiczek i pochylając się jeszcze niżej — coś stworzyłem.
     Musnął nagą dłonią zniszczoną skórę nad okiem Ishvalańczyka, dotykając jego słynnej blizny, po czym mruknął, z czymś, co niemal można byłoby wziąć za czułą dumę:
     — Ciebie. Za pomocą całego tego zniszczenia, stworzyłem coś. Jeszcze jedną bestię, taką samą, jak ja... Jeszcze jednego mordercę, jeszcze jednego burzyciela – i, póki co, to moje najpiękniejsze dzieło.
     Przytrzymywał twarz więźnia tak bardzo, bardzo delikatnie. Jego blada skóra odcinała się wyraźnie od ciemnej cery Scara. Zadziwiająco urzekający widok. Solf wyczuwał napięcie więźnia: tamten naprawdę chciał się wyrwać, ale, z drugiej strony, dłoń Kimbley była przyjemnie ciepła.
     — Właśnie dlatego nie ma sensu ze mną walczyć — oznajmił gładko alchemik. — Nawet, jeśli mnie zabijesz, nadal to ja będę zwycięzcą.
     Scar otworzył usta, ale