próbował (głupiec) zatrzymać. Paniczne spojrzenie, przestraszone, błagalne piski.       Zabił go zaraz potem, bo nie wiedział (dureń), co zrobić, może nawet (idiota) ze strachu.       

sickness       

Dyscypliny       

Rufus z Cloudem obchodzili oddział dziecięcy. Jako sławy mieli rozbawić maluchy, rozdać autografy.       Przeszklone drzwi do sal, szum aparatur mierzących, przeraźliwy pisk przy odstępstwach od normy, białe, omiatające światło. Czujne spojrzenia personelu. Ścisły terminarz. Strife'a mdliło, ale trzymał się dzielnie. Myślał o szczytnym celu. Próbował.       — To przypomina więzienie — powiedział w windzie, na końcu wizyty.       Shinra rozbawiony, prychnął:       — Zawsze powtarzałem, że jesteś całkiem inteligentnym, spostrzegawczym chłopcem. Wypożyczę ci książki o filozofii systemu.       Tamten drgnął, jakby uderzony, naraz zamknięty, pusty. Winda stanęła. Za drzwiami czekali dziennikarze, więc prezydent syknął:       — Refleksyjny uśmiech, Cloud — następnie, pojednawczo. — Jeśli cię to pocieszy: władza też jest więzieniem.

      

Sneak       

Niegrzeczność       

Shinra nie żądał niczego, nie składał ofert. Zaprosił do restauracji, na tyle eleganckiej, by wymagała stroju powyżej możliwości finansowych Clouda z Tifą. Wypożyczy dla nich, co za problem?       Potem, po kolacji, stwierdził jedynie fakt: dama wygląda pięknie, jako para są piękni, nie dopuści, by ubrania wróciły na wieszak. Zaprotestowali. Zaczął scenę, a scen Strife bał się jak ognia. Przyjęli prezent.       Później kolejne zaproszenie, bo sukien nie można marnować. Podczas obiadu właściciel lokalu przysłał kartę wstępu, z rezerwacjami na kwartał. „Więcej okazji, by panią podziwiać? Mamy szczęście, Cloud".       Rufus deptał savoir-vivre, wmanerowując ich w takie sytuacje, ale wślizgnął się w życie.       

 

fragile       

Widok z ostatniego piętra       

Rufus się trząsł, całkiem jak te małe psiaki, które Sephiroth widywał w laboratorium, przed testami. One ze strachu – SOLDIER sądził, że chłopiec też, ale ten nigdy by tego nie przyznał, toteż wojskowy zgadywał, iż sprawa zostanie zwalona na gniew.       Dziedzic był więc wściekły na swojego ojca o awans Lazarda, awans, który przy okazji zmuszał go do pierwszej poważnej, służbowej rozmowy z przyrodnim starszym bratem, w obecności prezydenta. Sytuacja emocjonalnie skomplikowana, ale tego najemnikowi nie wolno było powiedzieć.       — On może — szepnął, kładąc dzieciakowi dłoń na ramieniu — zostać choćby dyrektorem, cóż z tego? Pionki się łatwo wymienia, wywyższa lub poniża, mój suzerenie.       

Angeal       

Coś ponad literą       

Angeal nie zauważył, jak dokumentnie zbabrał innym życie. Dosyć normalnie – zwykle tego nie zauważamy. On wszakże, co gorsza, nie miał nikogo, kto by mu ten fakt uświadomił.       Dla Zacka był idolem i ideałem. Sephiroth nie rozumiał takich spraw. Genesis dostawał regularnie – codziennie – teatralnych ataków szału, zazdrości, czegokolwiek, bałby się jednak zwrócić przyjacielowi uwagę na serio. Bo przecież ten mógłby wtedy doznać ujmy na honorze i odejść, czyż nie?       Hewley, umierał tak samo omylny oraz winny jak każdy człowiek, ale przekonany, iż wszystko jest jego winą, następstwem nie dość konsekwentnego podążania za przepisami kodeksu.       W rzeczywistości, jak zwykle, było właśnie odwrotnie.       

afterlife  


Rozmówki


       — Kim chciałbyś zostać w następnym życiu, Denzel? Bo ja materią ognia — spytała Marlene pewnego popołudnia.       Chłopiec niemal zadławił się sokiem.       — CO? Normalni ludzie pytają, co chcesz robić, jak będziesz dorosły.       — Po co miałabym? O to już pytali w szkole. Powiedziałeś, że, chcesz być jak Cloud, ochraniać innych.       — Ty powiedziałaś, że chcesz założyć tajne stowarzyszenie i walczyć z tyranią! Wychowawczyni wezwała za to Tifę, prawie!       — Aaaale przecież nic się nie stało, tak? Wujek Reno przyszedł i powiedział, że mamy teraz wolność słowa, więc mogę mówić, co chcę o korporacji. Kiiiim chcesz być?       Dzieciak namyślał się przed odpowiedzią:       — Drzewem, żeby dawać cień.       

Lust       

Żałoba      

Po ShinRze krążyły plotki, potem zapomniane czy uciszone, że prezydent po śmierci żony natychmiast oddalił wszystkie ówczesne kochanki i, nim się otrząsnął, sypiał sam na olbrzymim łóżku. Obok zmiętej, niezasłanej pościeli, pachnącej potem oraz perfumami zmarłej, w dusznym, zatęchłym pokoju – zabronił bowiem otwierania okien, prania poszewek, ruszania ubrań.       Przeszło mu w końcu. Poznał dziewczynę, sekretarkę Palmera, rudą, piegowatą, zawsze uśmiechniętą. Oddał rzeczy żony na aukcje charytatywne, jak radził dział PR, wyrzucił jej szczoteczkę do zębów, wyjął włosy z grzebienia.       Niedługo później odkrył, że nowa guwernantka Rufusa jest nie tylko inteligentną, ale także temperamentną kobietą. Znak całkowitego ozdrowienia, uznali korporacyjni psycholodzy.       

gluttony      


Hop, hop, hop szklankę piwa


       — Jeszcze raz to samo! — zawołał ochrypłym od alkoholu głosem gość „7th Heaven", baru w slumsach Midgaru. — Albo... dwa razy!       — Widzę — Tifa posłała mu ciepły uśmiech wraz ze szklanką — że dzisiejsza zmiana cię wykończyła? Może jednego na mój koszt, dla zaharowanego przedstawiciela proletariatu?       — Ta. ShinRa szuka oszczędności, podobno dział naukowy żąda coraz więcej... Obcięli nam etaty, teraz sam z Johnem robię odcinek, jakim zajmowały się cztery osoby. Dziury powstają w ochronie straszne, nie masz, słonko, pojęcia, najmniej ważne punkty są już dobre pół minuty bez niczyjej opieki między naszymi wartami... I promieniowanie! – mówię ci, skarbie, praca w reaktorze to okropna robota...

Piosenka Grechuty w tytule.       

pride     


Dorastanie


Bycie naukowcem, prawą ręką Hoja, powinno być powodem do dumy