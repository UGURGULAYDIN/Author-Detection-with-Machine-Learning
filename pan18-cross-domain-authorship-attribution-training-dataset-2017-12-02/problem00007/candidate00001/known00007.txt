winy. Naukowiec wyglądał, jakby czekał. Deszcz nadal szumiał.
     — Na początku — księgowy zaczął wreszcie mówić — sądziłem, że to przekleństwo, urok od zazdrośnika albo po prostu wiedźmy bądź demona. Zmarł mój brat, rodzina się oddalała, o pieniądze nie było łatwo. Potem, kiedy — wahanie; absolutnie nie zamierzał wyznawać winy — przywykłem, zacząłem o tym myśleć jak o błogosławieństwie, znaku. Od bóstw. Od dobrych duchów, od losu, od którejś z tych potęg, które wzywałem, do których zwracałem swoją rozpaczliwą modlitwę – powiadają przecież, że nie przejdzie nieusłyszany głos wołających maluczkich. A teraz przychodzisz ty i mówisz — wziął głębszy wdech, wilgotne, pachnące mokrą ziemią powietrze wpadło mu do nozdrzy — że to po prostu są... były mushi. Wierzę ci, oczywiście — dodał prędko — ale chciałbym wiedzieć, wreszcie – wszystko. Czym one są, dlaczego zmieniały księgi, dlaczego akurat ja – czemu na mnie padło? Czy to zaszczyt, czy klątwa, czy przypadek, pokusa, sprawdzian, drwina – tak czy inaczej, czemu akurat ja?
     Ginko zgodnie z wzorcem, siedział cicho przez kilkanaście sekund.
     — To... są martwe mushi. Cała kolonia mieszka w tamtej szafie. Żywią się kurzem. Są dosyć nieszkodliwe i normalnie nie poświęcamy im w ogóle uwagi. Kiedy zdechną, pozostaje po nich tylko skorupka, malutki, czarny ślad, niezauważalny w kurzu. Ponieważ jednak, na skutek niezwykłego zbiegu okoliczności, kładliście tam rękopisy z rachunkami, mushi, które w nich mieszkały, po zginięciu pozostawały na papierze. Wyciągając rulon rozprasowywałeś ich szczątki, tak, że wnikały w, barwiły papier. Ot, wszystko. Nic ponad. — Zaciągnął się papierosem. — Nic szkodliwego. Nawet by mnie tu nie było, gdybyś nie był tak chciwy. Ktoś w końcu zauważył nienormalnie dużą ilość błędów rachunkowych w tym okręgu.
     Księgowy chciał powiedzieć, że to nie chciwość, że ma rodziców, żonę, dzieci, bratową – powinności. Chciał powiedzieć, że kosztów życia w społeczności oraz tworzenia grup, choćby najmniejszych, nie liczy się po prostu mnożąc wydatki samotnej, wiodącej koczowniczy żywot jednostki.
     Jednak Mushishi wypalił już tytoń, wstał, odwrócił się na pięcie, odszedł. Po kilkunastu krokach niespodziewanie odwrócił głowę i krzyknął jeszcze:
     — Zaoszczędziłeś coś, zainwestowałeś, mam nadzieję? Jeśli nie, czekają cię spore tarapaty!




Pierwsza przyczyna


 

Rządzący „Starej" UE oraz USA oniemieli. — Żartujesz sobie? — wybąkał w końcu decydent grecki.
     Reszta poszła w jego ślady. Siedzący przed nimi mężczyzna, ubrany w przetarte jeansy, rozczłapane buty i koszulę, zaciągnął się własnoręcznie skręcanym papierosem (ignorując przypisy antynikotynowe – rzadki przywilej), po czym oznajmił spokojnie.
     — Nie. Nie sprzedam wam ani jednego mushi więcej. Wykorzystujecie je w złym celu.
     — Złym? Zwiększamy dobrobyt, ludzie się bogacą...
     — Poprzez nieustające zadłużanie i ukrywanie stanu finansów przez mushi. Konsumpcja was zabije, długi pociągną innych. Nie przyłożę do tego ręki — wstał, rzucił skręta do kosza na śmierci, za nic mając instrukcje przeciwpożarowe, wyszedł.
     Był grudzień 2007 roku.

Żeby być fair, muszę wspomnieć, że Grecja jakoś sobie radziła, nim przyjęła euro i związany z nim program gospodarczy (w 1994 mieli chyba nawet nadwyżkę w budżecie; sic transit gloria mundi).

 




Mącąc utarte ścieżki 


 

W kilkusetletnim domu, należącym do staruszki, ostatniej z rodu zarządcy wsi, podobno działy się dziwne rzeczy. Konkretniej: kobieta ostatnio dostawała dziwnych ataków, w trakcie których biła służbę i napastowała przypadkowych przechodniów.
     Lekarze rozkładali ręce. Mieszkańcy poprosili o pomoc mushishi. Ginko był najbliżej, badał więc teraz budynek, pokój po pokoju, szukając potencjalnych zarodników.
     Nagle skrzypnęły drzwi wejściowe. Zszedł na dół spiesznie – prosił, by mu nie przeszkadzano, goście mogli wypłoszyć mushi! – zobaczył wchodzącego, zamarł ze zdumienia. Papieros zawisł mu smętnie w ustach.
     Tamten był chyba mężczyzną, aczkolwiek nosił obi zawiązane na damską modłę, trochę jak mnisi – z tym, że szaty zakonników nie były tak jaskrawe, pstrokate. Cerę miał białą jak dym, włosy srebrne, twarz, ręce, paznokcie zdobiły mu kolorowe wzory. Tatuaże albo makijaż, Ginko nie wiedział, co uznałby za dziwniejsze. Ani bardziej niepokojące.
     — Ach. Uprzedzono mnie, iż ktoś tu przebywa. Szukam wszakże schronienia przed deszczem, nie chcę zaś zakłócać spokoju żadnego z domów... Wybaczy pan konkurentowi, jeżeli spędzi tutaj wieczór tudzież noc, panie mushishi?
     — Kon-kurentowi? — wyjąkał zapytany, nie wyszedłszy jeszcze do końca z szoku.
     — Och. Nie przedstawiłem się, jakże niegrzecznie z mojej strony. Jestem wędrownym zielarzem, niczym więcej — grymas, który powinien być uśmiechem, lecz sprawił, że Ginkowi ciarki przeszły po plecach. — Do usług.
    


 


kettle (drabble_fix)




Niezawiniona


 

Ginko starannie zmiażdżył zioła, potem, skupiony, zagotował je w czajniczku. W pokoju obok leżała, bez ruchu, niemal bez oddechu, mała dziewczynka. Lekarstwo miało ją uratować – jeżeli nie jest za późno.Było. Organizm okazał się zbyt słaby, by egzystować bez mushi. Wywar skrócił dziecku życie o kilka tygodni – potem skończyłby się cykl życiowy pasożyta.
     Mushishi oczekiwał gniewu, wyrzutów, ale gospodarze przyjęli śmierć córki z rozpaczliwą rezygnacją. Pozwolili Ginkowi zostać na noc, dali kolację, podziękowali za starania. To było jeszcze cięższe.
     Leżąc w łóżku, bezsennie, usłyszał huk pękających naczyń i wiedział, bez sprawdzania, że to