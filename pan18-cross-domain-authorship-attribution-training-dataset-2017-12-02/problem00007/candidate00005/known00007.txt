uznałeś, że najlepiej będzie przyjrzeć się bliżej i tak po prostu ją otworzyłeś. Harry znów przytaknął. Patrząc na to z tej strony, brzmiało to dosyć idiotycznie. – Magia, Harry! Nie przyszło ci do głowy, że książka może być zaczarowana?! – Nie – przyznał chłopak, nieco skruszony.

– Więc... Tak jakby nieco zgłodniałem – beztrosko stwierdził Seamus. Hermiona westchnęła cierpiętniczo, unosząc koszyk wypełniony grzybami. – To jedyne co mamy. Chyba, że któryś z was ma ochotę polować na ptaki – odpowiedziała, tonem mrożącym krew w żyłach. – Harry mógłby... – Spanikowany Ron powalił Seamusa na ziemię, nim ten mógł dokończyć swoją wypowiedź. Hermiona chciała uwalniać domowe skrzaty, kto wie jak zareagowałaby na mordercze zapędy Irlandczyka. – Upieczmy grzyby – powiedział Harry, odwracając uwagę dziewczyny od szepczących coś gorączkowo kolegów. Hermiona rzuciła im podejrzliwe spojrzenie, ale bez słowa zabrała się za przygotowanie ogniska.

– Myślicie, że długo będziemy musieli tak iść? – Mogłabym odpowiedzieć na to pytanie, gdybym miała najmniejsze pojęcie gdzie jesteśmy! – Merlinie, wyluzuj Hermiono, tylko pytałem. – Porozmawiaj z żukiem na twoim ramieniu. Założę się, że macie podobny poziom inteligencji! – Czy ona zawsze jest taka nerwowa? – zapytał Seamus, na co Hermiona warknęła coś niezrozumiałego i przyspieszyła kroku. Ron wzruszył ramionami, przełykając ostatni kęs mocno spieczonego grzyba. – Czasami wybucha bez powodu, więc trzeba uważać na słowa. Dziewczyny – dodał porozumiewawczo. Harry zaczynał się obawiać, że ktoś zginie w trakcie tej wędrówki.

– Robi się ciemno i chłodno, powinniśmy rozbić obóz – oznajmiła Hermiona. Szli w obranym przez nią kierunku od co najmniej trzech godzin, wciąż nie napotkawszy śladu życia. – Jutro możemy szukać dalej i może uda nam się trafić na jakąś cywilizację. – Może – wymamrotał markotnie Ron. Od marnego posiłku z grzybków minęło zdecydowanie zbyt wiele czasu. Hermiona nie zwracając na niego uwagi, odgarnęła najbliższe krzaki, za którymi kryła się niewielka polanka. – To powinno wystarczyć. – Chyba nie będziemy spać na ziemi? – zapytał z niedowierzaniem Seamus, a Ron mruknął coś markotnie, marszcząc brwi. Hermiona zignorowała ich, kierując się w stronę sporego kamienia, leżącego na samym środku polanki. – Tergeo – wymamrotała, wymachując nad nim różdżką. Kamień zalśnił czystością. – Harry, nazbieraj liści, mogę być w stanie transmutować je w koce – dodała, rzucając zaklęcie poduszkujące na swoje prowizoryczne posłanie. Niedługo później stało przed nią całkiem wygodne prawie-łóżko zaścielone nieco trawiastą pościelą, a niedaleko paliło się ognisko. Hermiona spojrzała na trzech chłopców, stojących bezradnie na skraju polany. – Harry, możesz ze mną spać – oznajmiła. – A my?! – zaprotestował Ron, popierany gwałtownym potakiwaniem Seamusa. Dziewczyna wzruszyła ramionami. – Możecie spać na ziemi – powiedziała z satysfakcją, rzucając im dwa pachnące trawą koce i nieco nieforemne, zielone poduszki. – Harry nie denerwował mnie przez pół dnia. Tak. Hermiona zdecydowanie była podstawą do przetrwania, kiedy wylądowało się w samym środku nieznanego lasu. Jeśli tylko nie działało jej się na nerwy.

 

– Mam złą wiadomość – powiedział nagle Seamus, czym zarobił trzy zaniepokojone spojrzenia. Po dwóch dniach spędzonych z nim w lesie, pozostali Gryfoni podchodzili z ostrożnością do wszystkiego co wychodziło z jego ust.– Tak? – ponagliła Hermiona.– Albo trafiliśmy na jakiś dziwny, cosplayowy zjazd albo mamy poważny problem – odpowiedział chłopak, odgarniając krzak zza którego przed chwilą się wynurzył i wskazując coś palcem.Po pierwsze – znajdowali się na jakimś wzniesieniu.Po drugie – pod wzniesieniem znajdowała się ścieżka, co mogłoby być fantastyczną nowiną.Gdyby nie po trzecie – po ścieżce maszerowali rycerze. W zbrojach i z absolutnie nie atrapowymi mieczami.– A niech mnie... – podsumował sytuację Ron.

Napisane na akcję "W Krainie Czarów" na Gospodzie pod Złamanym Piórem, bo Tina mi kazała pisać, a akurat ten tekst mi chodził po głowie xD

Hermiona siedziała na sporych rozmiarów kamieniu, wpatrując się ponuro w fosę otaczającą wysoki mur i przysięgając sobie w duchu, że zamorduje Seamusa, gdy tylko go zobaczy. To jest jak już uratuje mu życie, bo w tym momencie znajdował się za tym przeklętym murem, posądzony o czary, obrazę majestatu, czy co tam jeszcze.

A mogła go zostawić w lesie.

Przywiązanego do drzewa najlepiej.

 

♦

 

Zaczęło się niewinnie. Cała czwórka wybrała się na poszukiwanie najbliższej wioski bądź miasta - w końcu siedzenie w lesie w nieskończoność, nie przybliżało ich do powrotu do domu, a dieta złożona z samych grzybów i jagód, na dłuższą metę była drogą do piekła problemów żołądkowych. I innych.

Miasto znaleźli dosyć szybko i z pomocą kilku zaklęć łatwo wtopili się w tłum.

Do czasu.

Zabieranie wygadanego Irlandczyka w miejsce pełne mugoli z przeszłości nie było jej najlepszą decyzją. W swojej obronie mogła jedynie powiedzieć, że nawet po Seamusie nie spodziewałaby się wypaplania wszystkim wokoło, że szukają jakiegoś czarownika, gdy tylko znaleźli się wśród ludzi.

Reakcja tychże byłaby przekomiczna, gdyby nie fakt, że po zbieleniu jakby ducha zobaczyła i upuszczeniu niesionego obrazu prosto pod koła mijającego ich powozu, urocza, uśmiechnięta staruszka zaczęła się wydzierać wniebogłosy.

Straż w przeszłości działała wyjątkowo sprawnie, ledwie sekundy później dwóch dryblasów krępowało Seamusa – mamroczącego coś o mugolskiej policji i samochodach – grubym sznurem, ku uciesze przechodniów i głośno wyrażanemu oburzeniu chłopców. Nikt nie mógłby im zarzucić, że brak im gryfońskiej zapalczywości – szkoda tylko, że dzięki niej jeden związany