Skoro poezja zawodziła, musiał odnaleźć odpowiedź w nauce.

Oddziaływania ciał są zawsze wzajemne. W inercjalnym układzie odniesienia siły wzajemnego oddziaływania dwóch ciał mają takie same wartości, taki sam kierunek, przeciwne zwroty i różne punkty przyłożenia (każda działa na inne ciało).

Trzecia zasada dynamiki Newtona nie mogła wyrazić genialności Johna, lecz idealnie ukazywała relację między Holmesem a Watsonem: przyciągali się z taką samą siłą. Nie ważne jak daleko znajdowali się od siebie, nieistotne było, to co stało na ich drodze — musieli się w końcu dotknąć.

Sherlock był przekonany, że miał spotkać Johna i jeśli Mike Stamford nie przyprowadziłby go dwudziestego dziewiątego stycznia dwa tysiące dziesiątego roku do laboratorium, zapewne spotkaliby się w niedalekiej przyszłości. A może doktor już wcześniej powinien wpaść na Sherlocka? Mieli tyle okazji do konfrontacji za czasów studenckich. John jako ten pilny uczeń, który próbowałby okiełznać (na prośbę nauczycieli) buntowniczą naturę Holmesa, skończyłby w końcu wraz z Sherlockiem na tylnym siedzeniu samochodu. Jako dziesięciolatkowie mogliby razem chodzić do szkoły i wymieniać się ołówkami. Sherlock analizowałby każde dziecko, oczywiście ku uciesze Johna. Robiłby to przez kolejne piętnaście lat, aż w końcu zamieszkaliby razem na Baker Street 221b.

Nieważne, w jakich okolicznościach się spotkali lub mogliby to zrobić, dla Sherlocka najistotniejszym faktem było to, że w końcu się dotknęli.

Sherlock nie czekał na Johna, ponieważ nie wiedział, że John jest dla niego. Detektyw mógłby przebiec przez całe swoje życie, nawet nie zastanawiając się nad tym, co mogłoby go ominąć, gdyby odrzucił w pewnym momencie Watsona przez złą decyzję. Dopiero w chwili, kiedy Sherlock umierałby gdzieś w brudnej i zapomnianej uliczce Londynu, uświadomiłby sobie, że czegoś, a właściwie kogoś mu brakuje. John. Co takiego musiał uczynić Sherlock, aby w końcu stanąć twarzą w twarz ze swoim największym słabym punktem, pozostanie na zawsze ukryte w pokoju Johna Watsona.

Holmes chciał powiedzieć przyjacielowi...

— Zmieniłeś całe moje życie — wyszeptał Watson.

...dokładnie to samo.

— Wiem, że już ci to mówiłem, ale czasami w to nie wierzę. W ciebie i we mnie. Razem. Chociaż nie jesteśmy jeszcze razem... Niemniej jednak staliśmy się jednym od chwili, gdy Mike nas sobie przedstawił. Sherlock, proszę cię o jedno, o jeden cud... — zamilkł i przymknął na ułamek sekundy powieki — ...prowadź to wszystko tak, abyśmy nie zostali zmuszeni, do podania sobie dłoni i odejścia w przeciwne kierunki. Proszę cię.

— Trzecia zasada dynamiki Newtona.

— Co? — zapytał głupio, a cała powaga zniknęła z twarzy Watsona.

— Jeśli ciało A działa na ciało B pewną siłą, to ciało B działa na ciało A siłą o takiej samej wartości, takim samym kierunku, lecz o przeciwnym zwrocie — wyjaśnił. — To czysta fizyka, John. Nawet jeśli skoczyłbym z dachu Barts, to prędzej czy później, odnalazłbym cię.

John wciągnął głośno powietrze, oblizał usta i uśmiechnął się szeroko. Wpatrywał się w Sherlocka z nieukrywaną radością, lecz Holmes dostrzegał w oczach przyjaciela żal, przygnębienie... troskę? Doktor zmarszczył brwi, uniósł brodę i odchrząknął nieznacznie. Coś musiało być nie tak. Ale co? Sherlock usłyszał cichy dźwięk skrzypiec, rozchodzący się korytarzami Pałacu Pamięci. Muzyka koiła, więc w tamtej chwili nie musiał się o nic martwić.

W końcu John przemówił:

— Zrób tak, abyś nie musiał skakać, dobrze? Chyba że razem ze mną. — Przejechał dłonią po torsie Sherlocka. Ten syknął cicho, spinając mięśnie. — Coś nie tak?

— Zrób to znowu — odpowiedział cicho. — To jest... dobre.

— Mogę to robić ciągle, całą noc, tydzień, a może i miesiąc. — Nachylił się i ugryzł delikatnie szyję detektywa. — Ciągle. O Boże, jak możesz być taki...

Nie dokończył. Pchnął mężczyznę na plecy, zaraz siadając na nim okrakiem.

— Sherlocku Holmesie...

— Nie — przerwał mu.

— Co nie?

— William Sherlock Scott Holmes. Moje pełne nazwisko. Podejrzewam, że chcesz powiedzieć coś ważnego, więc lepiej zrobić to porządnie — odparł. Detektyw starał się mówić spokojnie, lecz jego głos drżał niebezpiecznie.

— Hmm, dobrze. John Hamish Watson.

— Wiem.

— Wiem, że wiesz. W każdym razie... Muszę ci coś powiedzieć. Nie sądziłem, że kiedykolwiek to zrobię. Pierwszy raz od bardzo dawna patrzę na kogoś w taki sposób, więc zrobię to teraz. Ja...

— Upadnijmy razem — przerwał Johnowi ponownie. Sherlock domyślał się, co Watson chciał powiedzieć (wyznanie porażki w tej chwili, John? naprawdę?), lecz nie chciał tego. Nie teraz, nie jeśli wszystko nadal było zbyt niepewne.

— O czym ty mówisz? — zapytał zakłopotany.

— Nieważne — mruknął, po czym przyciągnął przyjaciela do pocałunku. — John, ostrzegam, że za jakąś godzinę mój transport przestanie poprawnie funkcjonować. Informuję cię o tym, abyś nie był zaskoczony, jeśli w pewnym momencie przestanę reagować.

— Jęczałbyś przez sen — prychnął, wodząc ustami po żuchwie Sherlocka.

— Ja nie jęczę — zaprzeczył, odsuwając od siebie Johna.

— Och, oczywiście. Ty mruczysz.

— Na litość boską, a ty znowu z tym... kotem... John...

Watson rozpinał powoli swoją koszulę, nie spuszczając wzroku z przyjaciela. Uniósł brwi w geście zapytania, prawdopodobnie dlatego, iż Sherlock zaniemówił. Zamilkł, zamknął się, uciszył, wyłączył. John przewrócił oczami,