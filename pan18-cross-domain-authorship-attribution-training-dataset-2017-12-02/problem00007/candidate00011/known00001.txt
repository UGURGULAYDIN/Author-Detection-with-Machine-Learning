, panie Holmes. Odszedłeś, a ja nie wiem, co z nimi zrobić. Zapomniałem, do czego służą. Zapomniałem, jak się chodzi, jak się mówi. Nie pamiętam, czym jest płacz, Sherlocku.

Unieś te cholerne powieki, pokaż, jaki to jesteś cwany. Opowiedz mi, jak przechytrzyłeś Moriarty’ego, śmiejąc się przy tym pod nosem. Zrób ze mnie idiotę, wytłumacz wszystko — wysłucham. Udowodnij mi swoim zmartwychwstaniem, że potrafisz pokonać samego Boga. Przegadaj go w tym cholernym niebie, wróć na Baker Street 221b, twój fotel czeka. Skrzypce, śmieszna myśliwska czapka. Pani Hudson czeka, Lestrade. Ja czekam, John.


Nie każ mi żyć ze świadomością, że nie zdołałem cię złapać. 


Budzę się każdej nocy. Nie widzę rozszarpanych przyjaciół, ofiar wojny, pustyni, piekielnego słońca. Nie słyszę strzałów, jęków pobratymców, krzyków wroga. Nie czuję niemiłosiernego upału, potu, szkarłatnej krwi. Widzę cię. Słyszę. Czuję.

— SHERLOCK!

Nie skacz, tym razem nie masz prawa tego zrobić! Rozmawiaj ze mną, nie odrzucaj na bok telefonu, rozumiesz?! Słuchaj mnie, chłoń każde moje słowo — obronię cię! Cofnij się, pieprzony idioto, zaraz do ciebie przyjdę. Nie, błagam cię, nie.


Nie.


Muszę ponownie na to patrzeć, bezradnie gapić się na twoje spadające ciało. Rozwiń skrzydła, Sherlocku. Błagam cię, zrób to. 

Tracę oddech i zaraz padam na ziemię. Jesteś coraz niżej, a ja nie mogę się nawet ruszyć z miejsca. Czuję się tak, jakbym pływał, zanurzał w lodowatej wodzie; topię się. Moje mięśnie zamarzają, czuję przeszywający ból głęboko pod skórą — to chyba dusza. Boże, pozwól mi wstać, abym mógł go ocalić.

Ktoś do mnie strzela — to coś nowego — i trafia w starą ranę w ramieniu. Wrzeszczę, zaciskając powieki, ale to wszystko jest nieważne! Nie ma cierpienia, nie ma niczego. Jesteś jedyną myślą w mej głowie, wypełniasz cały mój umysł, Holmes. Weź za to odpowiedzialność, przyjacielu.

Słabnę, a ty wciąż tak daleko. Wykrwawię się, umrę, ale uratuję cię. Ty jesteś ważny dla świata i dla mnie,choć ten świat milczy. Ochronisz wielu ludzi, wymierzysz sprawiedliwość, Sherlocku Holmesie. Mycroft cię potrzebuje, jesteś dla niego zbyt cenny. Daj mi się złapać ten jeden, jedyny raz. Zrób wyjątek i przeżyj, zmieńmy scenariusz, żyj ze mną.

 


Byłem głodny, więc zabrałeś mnie do Angela.



Byłem spragniony, więc zrobiłeś mi kawę z cukrem.



Byłeś (prawie) nagi, a ja miałem z tego świetny ubaw.



Nie miałem domu, a ty mi dałeś Baker Street 221b.



Zamykałeś w więzieniach tych, których nieudolna policja złapać nie potrafiła.



Chorych na głupotę zawsze oświecałeś swoim geniuszem.



Umarłem, a ty odkopałeś mój grób i dałeś nowe życie.


 


Wypominałeś mi moją wieczną ignorancję na szczegóły.



Uczyłeś dedukcji, ja ciebie uczuć. 



Nigdy w ciebie nie wątpiłem. Wierzę w Sherlocka Holmesa. 



Potrzebuję twojego pocieszenia.



Nie zniosę krzywd już więcej, wróć.



Wybaczam ci wszystko, wszystko zostanie ci wybaczone.



Modlę się nad martwym tobą o ciebie żywego.


 

— Zagraj mi coś, nie mogę spać. Demony nawiedzają moją sypialnię, moje łóżko. Boję się spać u ciebie, salon także nie jest bezpieczny. Lękam się naszego mieszkania, nie znam już nawet Londynu. Nie poznaję twarzy ludzi, wszędzie widzę ciebie.


Nie zmuszaj mnie do patrzenia na zakrwawione płyty chodnikowe.


— Ostatnio częściej bawię się bronią, strzelałem w ścianę. Nudziło mi się.


Liczyłem na to, że pojawisz się w progu z aprobującym spojrzeniem. Uniesiesz kącik idealnie wykrojonych ust, rzucisz idealnie pasujący do sytuacji komentarz. ZRÓB TO!


— Jeśli następnym razem pomylę ścianę z własną skronią, to nie obwiniaj mnie. Wszystko jest dla mnie tym samym, wszystko się składa z atomów. Przestałem widzieć różnicę.


Mógłbym utopić się pod twoimi szlafrokami, od pewnego czasu dotrzymują mi towarzystwa. Kiedy zamykam oczy, odnoszę wrażenie, że przy mnie jesteś. Czuję twój zapach.


— Przestałem jeść regularnie. Nie interesuje mnie to. Byleby przeżyć, choć nie wiem po co. Wraz z twoim odejściem straciłem sens istnienia. W życiu doktora Johna Hamisha Watsona znowu nic się nie dzieje. Te czasy wróciły, ale po powrocie z wojny czułem się lepiej.


Pragnę wrócić na pole walki z nadzieją, iż ktoś mnie zastrzeli. Mycroft mógłby mi to załatwić, prawda? Ale nie chce, dlaczego on nie chce pozwolić mi odejść? 


 

 

Minął rok. Jest lepiej. Potrafię udawać szczęśliwego. Jadam, spotykam się z ludźmi, mam pracę. Nie śpię w twoich rzeczach, nie mieszkam na Baker Street, nie widuje pani Hudson. Staram się odciąć od ciebie, tylko (nie)stety, nic nie pomaga. Chodzę na cmentarz, gapię się w marmurową, czarną płytę.

Niemoc, bezradność.

Powiedz mi, co mam zrobić, a to zrobię. Funkcjonuję, nie wracam do siebie, może nie chcę. Jestem uparty, wiesz o tym, jak nikt inny. Jesteś częścią mojej duszy, jeśli całkiem znikniesz, to ja razem z tobą.

Jestem żołnierzem, widziałem zbyt wiele śmierci, a jednak to twoja doprowadziła mnie do szaleństwa. Powinienem przestać, powinienem znowu zachowywać się jak John.

Bezsensownie szukam twojej barwy na niebie.

 


Nuda.


 

Nuda. Zabawiam się w ciebie. Uśmiecham