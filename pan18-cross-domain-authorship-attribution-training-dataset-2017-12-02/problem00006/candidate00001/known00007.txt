facevano da più di due secoli, di non poter più vedere quel pendente sul suo collo. Quel pendente maledetto.
L'ha cercato ovunque, quando è tornato nel luogo in cui il suo compagno è morto, dopo aver spietatamente e sistematicamente ucciso tutti i demoni responsabili della sua prematura dipartita (non conosce la pietà, non l'ha mai conosciuta, soprattutto per chiunque si azzardasse a portargli via qualcosa che considera sua), ma non l'ha trovato da nessuna parte.
"È l'ultima cosa che mi rimane della mia famiglia, l'ultimo cimelio," gli aveva risposto quando l'aveva interrogato a riguardo. "Impazzirei se lo perdessi."
Un concetto a lui sconosciuto, quello di famiglia, perché uno spirito incarnato non ne ha una, ma un argomento su cui non gli aveva più chiesto nulla nonostante la curiosità che lo stesse divorando ("Avevi dei genitori? Fratelli? Com'erano? Sei cresciuto con loro? Sono morti? Come?" domande che avrebbe voluto fargli per soddisfare la sua sete di conoscenza); non gli era sfuggita la scintilla malinconica nei suoi occhi quando gli aveva dato quella risposta, ed era stato disturbante immaginare la tristezza sul suo volto generalmente gioviale.
Quel maledetto amuleto. Kurama non crede che si perdonerà mai per aver lasciato che lo portasse sempre al collo, con orgoglio e arroganza quando altri demoni cercavano di rubarglielo, avrebbe dovuto immaginarsi che sarebbe stato un intralcio, una debolezza, prima o poi; non pensava, stupidamente, che avrebbe potuto portato alla morte.
Sono pochi i demoni che sopravvivono quanto era sopravvissuto lui, nel Makai, ma Kurama era certo che sotto la sua ala, con la sua protezione, avrebbe potuto vivere ancora a lungo, oltrepassare ulteriormente l'aspettativa di vita della sua razza.
Adesso l'unica compagnia che gli rimane sono i ricordi che occupano la sua mente ogni giorno, e gli incubi che lo accompagnano ogni notte che cerca riposo; sente la sua voce in ognuno di quei pensieri molesti, lo immagina nascosto dietro ogni albero, cespuglio, abitazione che incontra nel suo vagare per la sua terra, desidera di averlo di nuovo al suo fianco come non ha mai desiderato qualcosa. La speranza che sia tutto uno scherzo, un'allucinazione, che un giorno o l'altro gli spunti davanti con quel suo stupido sorriso colante di divertimento, non l'ha abbandonato nonostante sappia che è impossibile, che questa è la realtà, perché l'odore del suo sangue, di morte, che ha sentito in quel dannato luogo non ha lasciato alcuno spazio per il dubbio o la speranza.
Non ha mai sofferto la solitudine, prima, neanche dopo aver eliminato la sua banda di banditi per il tradimento di Yomi, e non gli piace per niente scoprirsi a farlo adesso. Quel maledetto bastardo è riuscito a entrargli dentro, scavare sotto la sua pelle fino a prendere posto in quello stupido cuore non aveva mai pensato di avere.
Si sente come se fosse sull'orlo della follia, e vorrebbe poter cancellare dalla sua memoria tutti i momenti che ha condiviso con lui, tutte le risate, tutte le soddisfazioni, tutta la passione che l'ha accompagnato da quando l'ha conosciuto; ma allo stesso tempo sa che dimenticarlo sarebbe peggio, che in quel momento impazzirebbe sul serio, che non ricordare il suono della sua voce sarebbe terribile. Lo terrorizza l'idea che possa succedere davvero ma volte pensa di starlo già facendo, perché le parole che sente nei suoi incubi non hanno nulla del Kuronue che ha conosciuto, perché il suono della sua voce è distorto dall'odio e dal rancore, qualcosa che l'altro demone non ha mai provato nei suoi confronti.
Quel dannato ciondolo è stato la causa della morte del suo unico vero compagno, ma Kurama sente che darebbe qualsiasi cosa per averlo con sé. E solo ora capisce davvero cosa intendeva Kuronue quando gli ha detto che avrebbe perso il senno se gli fosse stato portato via. È lui a sentirsi sul punto di perderlo, adesso.

Kurama è terribilmente divertito quando il suo apprendista gli chiede di fargli da cavia per aiutarlo a perfezionare le sue trappole; è una richiesta ridicola, perché Kuronue è bel lontano dal livello che gli servirebbe per poterlo catturare o solo ingannare, ma decide di assecondarlo perché prima il suo allievo migliora e prima potrà accompagnarlo nei suoi furti e non vede l'ora di metterlo alla prova sul campo.
Sono passati mesi da quando l'altro gliel'ha chiesto, e come previsto il demone non è riuscito a coglierlo di sorpresa neanche una volta; Kurama ha occhi e orecchie ovunque, e trappole del livello a cui l'altro è arrivato sono semplicissime da evitare o neutralizzare, ma l'ostinazione di Kuronue è quanto meno ammirevole e Kurama non trova problematico assecondarlo nei suoi tentativi di imparare. Divertente, sì, incredibilmente divertente, ma non problematico né fastidioso. Più veloci saranno i suoi progressi e prima potrà metterlo davvero alla prova.
"Dannazione," sbotta una sera dopo l'ennesimo fallimento, e Kurama non riesce a trattenere una risata per la sua espressione imbronciata; di tanto si dimentica che Kuronue è ancora un cucciolo, vista la sua determinazione e la maturità che dimostra in certe occasioni, ma il broncio che gli piega le labbra è particolarmente infantile ed esilarante. "Non c