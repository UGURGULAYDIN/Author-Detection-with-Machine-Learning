la sicurezza matematica che River un giorno avrebbe donato la vita pur di salvarlo e che lui sarebbe riuscito a fare ben poco per tenerla al sicuro.
Erano tutte certezze negative che avrebbe dovuto rammentare a se stesso e con cui avrebbe voluto farsi scudo, per non soffrire troppo in futuro e specialmente per non illudere River.
Lei però le avrebbe definite un’inutile zavorra. Solo per quella notte il Dottore poteva gettarle fuori bordo e lasciare che River avesse ciò che desiderava, perché lui per primo ne aveva bisogno.
Non tanto del sesso e del piacere, quanto di averla tra le braccia e di poterla cullare.
Inoltre aveva necessita di scordarsi, se mai era possibile e almeno per lo spazio di una notte, che lui non era solo il Dottore, uno che aiutava la gente e che la guariva e la salvava, ma era anche il Predatore, la Tempesta che avanza, il Dio Solitario, il Distruttore di Mondi, l’ultimo della sua gente, la creatura più temuta dell’intero universo.
Sapeva di essere un’enorme egoista senza speranze, ma se avesse passato tutto il tempo a rinfacciarselo prima o poi sarebbe impazzito.
Visto che non era mai riuscito a cambiare quel tratto della propria natura, c’erano momenti in cui doveva fingere di non sapere di possederlo se voleva continuare a sopravvivere.
«Nessuno può ferirti ora, amore mio.» Le labbra di River erano così vicine alle sue che lui poté sentire le parole anche come un soffio, delicato e gentile. «Questa notte appartiene solo a noi. Niente può toccarti ora. Niente a parte me.»
Il Dottore dovette mordersi a sangue una guancia per soffocare la più inopportuna delle risatine amare e ironiche.
Non era affatto vero che nulla potesse toccarlo solo perché era lì con River che si muoveva sinuosa e lenta sopra di lui. Non era vero nemmeno che lei fosse al sicuro quando gli stava accanto.
Ma si era ripromesso di cullarla, e invece era River che stava cullando lui.
Voleva confortarla e alla fine era lei che lo stava consolando.
Si era sempre detto che perfino il suo egoismo doveva avere un limite, ma a quanto pareva ogni volta che era convinto di averlo raggiunto finiva per superarlo di nuovo.
In quel momento poi non sapeva nemmeno se stava tentando di ribellarsi al proprio peggior difetto così da poter fare la cosa giusta per River o se invece lo stava solo assecondando, anche se significava fare la cosa sbagliata per tutti.
Non era in grado di deciderlo, non mentre River continuava a baciarlo e ad accarezzargli il viso e a muoversi come se volesse fondersi con lui completamente.
All’improvviso però, più che al sicuro e sereno si sentiva infuriato.
La rabbia che provava era rivolta contro se stesso.
Bruciava e doleva, proprio come aveva fatto la sua mandibola la volta in cui River l’aveva colpito con un pugno per poi ammanettarlo in un angolo e morire al suo posto.
Ricordava di essersi congratulato con se stesso, all’epoca. Si era accorto dell’accorgimento con  il cacciavite e si era lodato per averlo architettato.
In quel momento l’idea gli era parsa geniale, vista la mancanza di valide alternative.
Ma più il tempo passava più lui si convinceva di non essere poi chissà quanto bravo e ingegnoso, visto che non era ancora riuscito a farsi venire in mente nessuna soluzione migliore. Niente che evitasse a River un’esistenza eterna ma vuota dentro la memoria di un supercomputer.
Tutto quel che era riuscito a progettare era un trucchetto con il cacciavite sonico che l’avrebbe salvata solo per modo di dire.
Se ci pensava diventava matto e ancora più rabbioso e gli veniva voglia di spaccare qualcosa, magari a mani nude.
Era un sacco di tempo che non gli succedeva di sentirsi così desideroso di distruggere senza preoccuparsi né delle conseguenze né della pietà, prima di tutto verso se stesso.
Ed era una cosa che non andava bene.
In tanti avevano provato a farglielo capire e una volta una persona eccezionale gliel’aveva perfino cantato dritto sul muso: «A volte hai bisogno di qualcuno che sia lì per fermarti.»
Donna era stata sincera e aveva avuto ragione.
Ciò non di meno quella notte lui aveva anche bisogno di non fermarsi affatto.
Per quanto fare l’amore potesse essere molto più complicato, spaventoso e autolesionistico che gettarsi a capofitto nel Vortice a bordo della TARDIS.
Quella imperdonabile traditrice! Ma con lei se la sarebbe vista dopo.
Infilò le dita nella massa scomposta dei ricci di River e le fece sollevare il viso, poi la baciò sul serio.
Non come tutte le altre volte in cui si era più che altro lasciato trascinare, ma come se volesse dirle: «Ok, hai vinto tu. Niente corse per una volta, niente fughe. Non scappo, sono qui. Hai vinto».
In effetti era quel che River faceva sempre: vinceva su tutti i fronti. Solo che fino a quel momento lui si era sempre arreso molto meno di quanto non avesse dato a vedere.
Ora però intendeva farlo, a modo suo ma totalmente, anche se invece forse lei avrebbe pensato che stava combattendo più che mai.
Quindi continuò a baciarla e nello stesso tempo si mosse in modo da rotolare da un lato, trascinandola con sé, fino a ribaltare del tutto la precedente posizione.
«Wow, tesoro,