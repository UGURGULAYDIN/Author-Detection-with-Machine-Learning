una pacca affettuosa sulle spalle, evidentemente convinta di aver salvato la vita a un aspirante suicida.- Ma c'è qualcuno che non mi ritenga matto? - Chiese l'Osservatore, un po' sconfortato, quando la vecchietta fu uscita dal negozio.- Cosa ti aspetti? Ti sei fatto notare. Un giorno inauguri il negozio e il giorno dopo ti vengono a prendere in ambulanza mentre rantoli sul pavimento del negozio perché ti sei avvelenato. Non è certo il modo migliore per passare inosservati, soprattutto se non hai una spiegazione per il tuo gesto. Cosa ti ha dato la vecchietta? -Giles aprì il sacchetto di carta e sorrise porgendolo ad Anya.- Biscotti. Gentile da parte sua, direi. La ringrazierò di nuovo la prossima volta che la incontro. -- Buono. - Commentò Anya masticando un biscotto. - Passerai anche per pazzo, ma almeno ti regalano i biscotti, dovresti essere contento. -Giles ridacchiò, poi si girò sorridendo nel vedere che Eudial era tornata con Hope. Prese la bambina fra le braccia e la tenne stretta per qualche secondo, poi Hope vide i biscotti e Giles la affidò ad Anya, lasciandola libera di scegliere quello che preferiva mentre lui parlava con Eudial.La ragazza lo guardava ansiosamente, come per cercare di capire come si sentisse.- Stai bene, Giles? Non è troppo pesante per te restare al negozio da solo? -- Non sono solo, c'è Anya. E sto bene, Eu, davvero. -L'Osservatore notò lo sguardo dubbioso di Eudial e l'abbracciò d'impulso.- Mi dispiace, Eu, ti sto facendo soffrire e non voglio. Ma ora va tutto bene, non devi più preoccuparti per me. -Eudial si lasciò sfuggire un sospiro.- Come posso stare tranquilla se non so nemmeno perché lo hai fatto? Non c'era nulla di più strano del solito e da un giorno all'altro hai tentato di ucciderti senza dirci nemmeno una parola. Senza il minimo preavviso e senza che ne avessimo il minimo sospetto. E anche ora non dici nulla, non ne hai mai parlato, non vuoi parlarne nemmeno con un dottore... Giles, sei vivo per miracolo, all'ospedale non sono riusciti a capire come hai fatto a salvarti! Se penso che stavamo per perderti mi sento male, ti voglio bene, non so come farei senza di te... Ma se non mi dici perché soffri, perché lo hai fatto, come posso aiutarti? -- Eu, ti prometto che un giorno ti dirò tutto, ti spiegherò tutto, ma ora non posso, perdonami. Ho fatto una cosa stupida e vi ho ferito tutti, ma ti giuro che non succederà mai più. Non voglio morire, te lo assicuro, non avere più paura. Ora sto bene, ti prego fidati di me. -- Scusami, non volevo piangere. - Disse Eudial, asciugandosi le lacrime, e Giles si rese conto di non averla convinta e che continuando a insistere l'avrebbe solo ferita ulteriormente.Con un sospiro, si staccò da lei e tornò accanto a Hope prendendo un biscotto.

- Allora?! Dov'è? - Chiese Tera ansiosamente, rientrando a casa.- Ha voluto restare al negozio. -- Da solo?! Sei matta?! -- Ha assunto una nuova commessa e c'è anche Hope con lui. Ho detto ad Anya di tenerlo d'occhio e di chiamarmi in caso di problemi. -- Sarà, ma non sono tranquilla. È lì che... -Eudial sospirò.- Lo so, ma sembrava tenerci tanto che non ho avuto il coraggio di negarglielo. -- Già. Forse gli farà bene distrarsi un po'... -- Quello che mi preoccupa è il fatto che sembri aver rimosso di aver tentato di suicidarsi. Si comporta come se non fosse successo nulla. -- Povero fallito... -- Tu che ne pensi, Spike? -Il vampiro guardò le due ragazze.- Non lo so, a dire il vero. Ho l'impressione che ci abbia raccontato un sacco di bugie e che stia continuando a farlo. Ora sembra sereno, ma chi può dire a cosa stia pensando davvero? -- Pensate che Hope c'entri qualcosa? - Chiese Eudial. - Sappiamo che non è sua figlia, ma Giles non ci ha mai detto nulla. L'ha sempre trattata come se lo fosse. -- Sembra una normale mocciosa. Ma forse scoprire chi è davvero potrebbe dirci qualcosa. E poi dovremmo cercare di trovare informazioni sulla tipa resuscitata. -- Jenny Calendar? -- Effettivamente lei e Hope sono le uniche tracce che possiamo seguire per cercare di capire cosa è successo a Giles. -- Allora domani cercherò di entrare nel database degli Osservatori e voi potreste esaminare i libri del fallito in cerca di notizie su persone tornate dalla morte. -- Ora che facciamo? -- Il sole è appena tramontato e prima che sia orario di chiusura del negozio abbiamo un paio d'ore. Potremmo andare a caccia di vampiri. -Le due Cacciatrici annuirono, ansiose di sfogare la tensione nel combattimento.

- Puoi aiutarmi con questo coso, Anya? - Chiese Giles fissando irritato lo schermo del computer del negozio. - Non riesco a trovare nulla di quello che sto cercando. -La ragazza ridacchiò.- Tu davvero pensi di trovare informazioni sul Triplice e sulle Anomalie su Google?! Non mi sembra il genere