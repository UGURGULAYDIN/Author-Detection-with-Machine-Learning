Quella parola era la sua salvezza e la sua condanna, si disse con un sospiro, riprendendo a muoversi a fatica verso la porta.Fuori il sole era caldo e splendeva luminoso in un modo che gli sembrò quasi innaturale: com'era possibile che una giornata tanto bella potesse seguire alla notte da incubo a cui era appena sopravvissuto?Giles guardò l'auto parcheggiata sull'erba, ma non si avvicinò ad essa: il pensiero di guidare gli sembrava quasi assurdo, non pensava che sarebbe riuscito nemmeno a mettere in moto la macchina nelle condizioni in cui si trovava.La luce intensa gli feriva gli occhi, facendogli peggiorare il mal di testa e Giles si diresse verso l'ombra degli alberi del parco, cercando un po' di sollievo sia alle sofferenze del suo corpo che al tormento che gli divorava l'animo.Un laghetto dalle acque chiare scintillava ai raggi del sole che filtravano tra le fronde degli alberi e Giles si concesse qualche minuto di riposo, lasciandosi scivolare a sedere sull'erba umida di rugiada. Immerse una mano nell'acqua gelida e si sciacquò il viso, lavando via le tracce di sangue secco e la polvere rimasta dopo il combattimento con i vampiri.Si sporse a specchiarsi nell'acqua, stupendosi come sempre di non essere poi cambiato molto nonostante tutto quello che era successo da pochi mesi a quella parte: era sempre lo stesso di sempre anche se dentro di sè si sentiva più vecchio di centinaia di anni e più stanco, troppo stanco.Solo i suoi occhi rivelavano il dolore che lo torturava giorno dopo giorno e che lo spingeva a cercare e uccidere i vampiri notte dopo notte, usando la vendetta come unico sostegno e incentivo ad andare avanti.Dalle profondità dello stagno affiorarono i riflessi dei volti delle persone che aveva amato e che erano morte, uccise dai vampiri: Buffy, Xander, Willow, Anya... e tutti gli altri che aveva conosciuto durante la sua vita di Osservatore e che erano caduti per quella lotta senza fine.Una lacrima scivolò dal suo viso, facendo increspare l'acqua e cancellando quelle visioni dolorose. Forse stava impazzendo, si disse, forse il senso di colpa e il dolore di essere l'unico ancora vivo gli stava distruggendo la ragione, ma in fondo non gliene importava molto.Prima o poi la morte o la pazzia avrebbero cancellato il suo tormento, gli avrebbero donato quella pace a cui anelava da mesi. E allora finalmente avrebbe potuto riposare.

 

Il vampiro biondo attese il tramonto riparandosi nell'ombra della casa, inquieto. Non appena gli fu possibile uscire senza correre il rischio
di bruciare, si diresse di corsa verso il bosco, dove quella mattina aveva visto sparire Giles. L'Osservatore non era ancora tornato alla
macchina e Spike si chiedeva se gli fosse successo qualcosa. Corse tra gli alberi, cercandolo ansiosamente e sentì un'ondata di
sollievo nello scorgerlo steso sull'erba accanto al laghetto.
Vivo.
Ogni giorno, quando sorgeva il sole, Spike tremava per il terrore che Giles facesse qualche gesto folle mentre lui non poteva fermarlo.
Il vampiro sedette accanto all'Osservatore addormentato guardando le lacrime che ancora bagnavano il viso dell'uomo e i lividi che ne segnavano la pelle.
Non sapeva nemmeno lui perchè ci tenesse tanto, ma il pensiero che anche Giles potesse morire gli risultava intollerabile, forse
perchè era l'ultima persona oltre a lui che ancora ricordasse Buffy, l'unico che condivideva con lui il dolore per la sua morte.
Da quando la Cacciatrice era morta, Spike aveva iniziato a seguire l'Osservatore da lontano, facilitando la sua lotta contro i vampiri e
cercandolo di tenerlo lontano dal pericolo senza farsi vedere, ma non era semplice, Giles sembrava correre rischi inutili sempre più
spesso, come se inconsciamente stesse cercando la morte.
Quella notte ci era andato vicino, troppo. Se il paletto non avesse centrato per caso il cuore del vampiro, Giles sarebbe morto e lui, Spike non avrebbe fatto in tempo a salvarlo.
Fino ad allora, Spike non si era mostrato all'Osservatore, intuendo che la sua presenza non avrebbe fatto altro che farlo sentire peggio. Era
un vampiro, della stessa razza di quelli che avevano ucciso la Cacciatrice e i suoi amici e lui stesso faticava ad accettarlo. Per Giles sarebbe stato intollerabile restargli accanto.
Ma ormai non poteva continuare a restare nascosto e proteggerlo da lontano, presto avrebbe dovuto rivelarsi a lui, il momento di parlargli
si stava avvicinando e non avrebbe potuto rimandarlo ancora a lungo.
Attese in silenzio.

 

Giles riemerse da un sonno inquieto e nel dormiveglia scorse la figura immobile seduta accanto a lui. Il panico lo invase e di colpo fu
completamente sveglio. Cercò a tentoni il paletto e maledisse la sua imprudenza non trovandolo, doveva averlo lasciato all'interno del
castello.
Tentò di alzarsi in piedi, ma il vampiro allungò un braccio verso la sua spalla, costringendolo a restare seduto e in quel
momento Giles lo vide in faccia alla luce della luna.
- Spike. - Disse, riconoscendolo e la voce gli tremò nel pronunciare quella parola.
- Non ti farò del male, Rupert. Non ti agitare. Va tutto bene. -
Disse il vampiro biondo, cercando di dissipare il terrore e la disperazione che vedeva negli occhi dell'Osservatore.
Giles lo guardò per qualche secondo, poi si rilassò leggermente