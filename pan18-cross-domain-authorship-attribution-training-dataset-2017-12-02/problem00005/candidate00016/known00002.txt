entrando con leggerezza prima di andarsi a sedere accanto ad Arthur e strappando le mani dai tentacoli dell’infantile albino.

Dopo, semplicemente, rimasero così. A guardarsi. A bere tè e chiacchierare mentre riprendevano a scherzare. E no, la luna non c’era mai stata su Ceti Alpha 9, ma in compenso ora c’era ben altro ed aveva a che fare con l’amore.



Fine

*In questo dialogo, Vasily si riferisce a Kirk.

- Promt fornito da Elena Scaletti. Khan/Vas/Arthur di tè a mezzanotte, pianeti alieni e un Vasily giù di morale.- Ceti Alpha 9 non esiste. Me lo sono inventato.


          (See the end of the chapter for  notes.)
          

La prima volta che lo aveva notato, Arthur non ci aveva fatto troppo caso. All’ora di servire gli aperitivi aveva sempre un gran da fare, soprattutto di venerdì sera e sebbene quel tizio fosse davvero uno schianto, preso com’era dal dover gestire un locale pieno di gente, il giovane Dent non ci aveva troppo badato. Un’altra volta se l’era trovato seduto al bancone. Era apparso d’improvviso domandando una birra chiara, che aveva sorseggiato mentre rosicchiava delle noccioline ed occhieggiava la televisione, che trasmetteva la replica della partita della sera precedente. Quella dove, tanto per cambiare, l’Arsenal aveva perso; con somma disperazione di Arthur Dent: tifoso accanito e possessore di sciarpa bianca e rossa da indossare allo stadio. Un’altra volta lo aveva notato in compagnia di un tizio albino, dal colore degli occhi raccapricciante, ma con un sorriso stranamente magnetico. E sì, quella sera ci aveva fatto caso eccome. Aiutato dal fatto che di lunedì il Don’t Panic non fosse molto frequentato, aveva notato che i due non gli avevano levato gli occhi di dosso per tutta l’ora e mezza che erano rimasti seduti al bancone. Forse aveva qualcosa di strano, si era detto, o magari lo stavano soltanto prendendo in giro. In ogni caso, anche se sarebbe inutile dirlo, Arthur Dent si era imbarazzato, aveva avuto infatti la strana sensazione che quei due stessero parlando proprio di lui. Inoltre, tanto per incrementare il suo non capire, il tizio albino lo aveva più volte chiamato “Ginger”, appellativo che doveva avere a che fare con il colore dei suoi capelli, ipotizzava. E che sì, gli dava appena un po’ fastidio.

Oggi era un tranquillo giovedì sera, c’era stato un discreto movimento attorno alle sei del pomeriggio, per fortuna si era riempito da dovere, ma una volta passate le sette e mezza, il Don’t Panic si era lentamente svuotato. Ed ora pochi avventori sedevano ai tavoli consumando i panini della casa, mentre qualche cliente sorseggiava birra al bancone e guardava la partita dal grande schermo. Lui, l’uomo sconosciuto, era tornato più volte in quelle due settimane. Spesso da solo, talvolta in compagnia di quell'uomo con gli occhi rossi. Chiedeva sempre birra chiara e restava molto a lungo, delle volte anche per un paio d'ore. Ford, il suo aiuto, lo aveva informato del fatto che quello era il proprietario di un ditta di computer che aveva la sua sede dall’altro lato della strada. Il che lo aveva decisamente sorpreso, quello non aveva l’aria di un capo, specialmente considerando il gran tempo che spendeva al bar. L’aveva visto l’ultima volta il giorno precedente, era rimasto per poco tempo e aveva bevuto, mangiato qualche patatina e si era seduto sullo sgabello centrale, proprio dove Arthur era solito sistemarsi per preparare i drink. Non diceva mai nulla, al contrario di altri clienti che erano in ven di confessioni, lui sedeva e si guardava attorno, silenzioso. Ford aveva maliziosamente insinuato che quel tizio si fosse preso una cotta per lui, ma Arthur non aveva creduto ad una sola parola. Un uomo del genere, con quel fisico scultoreo e con gli occhi stupendi, doveva di certo essere innamorato di qualcuno come Tricia, era solitamente lei quella che si portava a casa gli uomini migliori. Arthur la vedeva uscire spesso dal locale con tizi sempre più affascinanti mentre lui restava lì, solo, con uno strofinaccio gettato sopra la spalla e il desiderio, almeno per una volta, di avere le sue stesse fortune.

Questa sera, lo sconosciuto non si era presentato e Arthur aveva quasi ammesso di esserne un po' deluso. Si stava abituando a quel tizio e sì, forse gli piaceva anche. Quello non avrebbe lasciato indifferente nemmeno una statua di marmo, di certo non ce lo lasciava lui. Ironia della sorte, fu proprio in quel momento che lo scampanellio della porta arrivò alle sue orecchie, ed Arthur si ritrovò a sussultare non appena vide lo sconosciuto entrare e dirigersi verso il bancone. Prese posto al consueto sgabello e chiese il solito drink.
«Oggi è in ritardo per l’aperitivo» si azzardò a dire, rendendosi conto mentre spillava la birra, che era la prima volta che tentava di fare conversazione. Non ci aveva mai provato, il che era insolito dato che, da buon barman, era abituato alle chiacchiere fini a sé stesse. Ne scambiava spesso e soprattutto con i clienti abituali. Tuttavia, di quel tizio ne stato fin da