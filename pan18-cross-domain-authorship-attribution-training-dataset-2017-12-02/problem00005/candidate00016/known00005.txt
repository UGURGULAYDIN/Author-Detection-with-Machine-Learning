. Lo schema che mettevano in atto era sempre lo stesso: lei lo provocava, lui rispondeva e il tutto si concludeva con un “peccato, sarà per la prossima volta” che chiudeva la messa in scena. Monnypenny diventava quindi tutta ammiccamenti e sguardi intensi ed alla fine se ne andava, ondeggiando morbidamente i fianchi, estremamente soddisfatta del fatto che lui la guardasse con intensità.
«Già, è un vero peccato» mormorò prima vorticare su sé stessa ed allontanarsi verso la propria postazione.

James sorrise appena dopo che Eve fu sparita al piano di sopra, quella donna gli piaceva e non poteva negarlo, ma da sempre qualcosa lo frenava dal provarci spudoratamente con lei. Di principio si era detto che doveva essere perché era la segretaria del capo, e che quindi era meglio non andare a ficcare il naso dove non dovesse. Poi però aveva capito che c’era dell’altro ad interessalo più di quella fantastica ragazza dalla pelle color dell’ebano. E fu allora che il suo sguardo scivolò sulla figura che lavorava alacremente nell’area approvvigionamenti, al di là del vetro: Q. Bond riusciva perfettamente a vederlo, se ne stava chino su di un tavolo da lavoro e fissava, da dietro quegli spessi occhiali, lo schermo di un computer come se fosse il centro del suo universo. Se c’era una cosa positiva in quella situazione di stallo, era indubbiamente il fatto che potesse ronzargli attorno come meglio gli pareva. Non si vergognava nemmeno di pensarlo in quel modo, 007 aveva oltrepassato ormai da tempo la linea dell’impossibile. E in quel caso, il fatto si facesse problemi per la sessualità di Q, impossibile lo era proprio. In fin dei conti non aveva poi tanta importanza il genere, la sola cosa che contava era che quel ragazzino impudente gli piaceva.

Lo aveva attratto fin dalla prima volta che lo aveva incontrato, anche se, di principio, non aveva avuto ben chiaro cosa di lui gli piacesse. Probabilmente era quel suo strano modo di flirtare, rimarcando al tempo stesso che un computer fosse decisamente meglio che una pistola carica, ad affascinarlo.

Bond abbozzò di nuovo un sorriso al ricordo della loro prima conversazione; tutte le volte che ci pensava saliva prepotente il desiderio di poterlo vedere per davvero: vestito in pigiama che sorseggiava dell’Earl Grey mentre faceva cadere governi con un pad tra le mani.

Era un provocatore e a James piaceva da matti.

Anche ora, mentre lo osservava lavorare attraverso il vetro antiproiettile che divideva l’area approvvigionamento dagli uffici, 007 ebbe voglia di raggiungerlo e baciarlo. Forse era una mera questione fisica o probabilmente si stava rimbecillendo del tutto, ma doveva fare qualcosa per placare quell’istinto da predatore, che lo dominava ogni qual volta lo vedeva e che lo spingeva a portarselo a letto.

E James Bond sapeva esattamente quel che doveva fare, per far sì che i suoi desideri si avverassero.  

Afferrò la tazza di caffè e si alzò dalla scrivania, camminando a passo lento mentre i suoi occhi non lo perdevano di vista un solo istante. Dopo che ebbe oltrepassato la porta, alcuni sguardi caddero su di lui, ma dovette avvicinarsi perché Q si accorgesse della sua presenza.

«007» esordì poco dopo senza sollevare lo sguardo dallo schermo; «cosa sei venuto a distruggere?»
James sorrise: provocatorio e anche rompi scatole, era così tipico di lui quel suo non smettere di rimproverarlo…
«Sono sospeso dalle missioni attive; non vi arrivano le notizie da questa parte del vetro o siete troppo impegnati a giocare con i vostri cosini elettrici?»
 «Abbiamo un concetto di giocare molto diverso, signor Bond. Esattamente come la tua idea di incarico all’MI6 è molto differente dal servire caffè» disse Q, accennando alla tazza fumante che James aveva ancora tra le mani.
«Credevo di farti piacere portandotene una tazza» ripose lui, posandola sulla scrivania proprio accanto al computer.
«Ah, Monnypenny è una ragazza così distratta... Avrebbe dovuto ricordare che James Bond si sostenta solo a vodka e caviale. Dice anche che sei in riabilitazione: “impossibilitato a fare attività fisica” o così ho sentito, ma a me sembri piuttosto in forma.»
«Beh, l’attività fisica non comprende necessariamente il dover fare sforzi. Se fatta con la persona giusta, può risultare piacevole e piuttosto eccitante.»
«Che tradotto, vuol dire che le donne di Londra hanno una speranza per questa notte? Sai, da questa parte del vetro si vocifera di tutto, specie su voi agenti doppio zero.»
«Le donne di Londra non sono esattamente il mio obiettivo al momento» precisò Bond, azzardandosi ed allungando una mano fino a sfiorare il fianco morbido di Q.

Il giovane sussultò, evidentemente non si era aspettato che si spingesse fino a quel punto, tuttavia, James sapeva di non potersi fermare specie dopo essere arrivato tanto oltre. Poco dopo, l’agente doppio zero ritrasse la mano, senza però distogliere lo sguardo. Q era davvero bellissimo: il corpo magro, fasciato da abiti che ne esaltavano le forme, i capelli neri che gli ricadevano sulla fronte e gli occhiali spessi che, di tanto in tanto, s'aggiustava. Quanto gli sarebbe piaciuto strappargli quei vestiti di dosso e prenderlo da dietro, mentre affondava le dita tra i ricci ribelli.

«E deduco che non