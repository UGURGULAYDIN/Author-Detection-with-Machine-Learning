comprato apposta appena ha iniziato a vagliare l’ipotesi di Mycroft in casa sua. Se lo rigira fra le mani leggendo l’etichetta dorata per l’ennesima volta, chiedendosi di nuovo se ha fatto o meno la scelta giusta. Non sa se è di buona qualità, non ne ha la minima idea, ciò di cui è certo è che un uomo come Holmes è abituato a bere marche prestigiose e che quelle sono solo bottiglie da sei sterline. Di sicuro potrebbe inorridire nel vedere dei semplici bicchieri di vetro, piuttosto che quelli pregiati e bellissimi che gli ha visto tra le mani al Diogenes Club, quelli di cristallo di Boemia. Glielo versa con ritrosia, aspettandosi una battuta sarcastica o un apprezzamento poco carino. Sherlock lo farebbe, si dice, anzi, Sherlock avrebbe snocciolato commenti su commenti sulla mediocrità del suo mobilio o sui pessimi gusti in fatto di soprammobili di quelli di Scotland Yard fin dal primo minuto in quella casa. Già, però non è quell’Holmes che Lestrade ha di fronte. Questo Holmes al contrario non dice niente e sorseggia con aria indifferente, forse è troppo educato e riservato per fargli notare certe cose. Se ne sta seduto sul divano a gambe accavallate e beve amabilmente in una posa molto simile a tante altre che ha assunto. La differenza con il passato, è che ora lo può guardare in viso. Mycroft pare rilassato e per nulla teso, ovviamente sono solo ipotesi perché si ostina a non parlare. Lestrade lo fissa mentre lo imita e prende a sorseggiare il liquido ambrato dal sapore forte ed amaro, ma che gli lascia sulle labbra un inaspettato retrogusto zuccherino. Lo guarda attentamente in volto mentre Mycroft pare essersi perso in contemplazione di quella sveglia di sua nonna che ha sopra la mensola, sembra davvero interessato e quasi gli dispiace d’interrompere il silenzio, ma è da quando è entrato che una cosa gli ronza nel cervello ed anche se non dovrebbe, se lo lascia scappare. Ciò che si è imposto di non dirgli mai (perché non ha davvero la minima importanza) e che adesso pare essere realmente vitale.

«Dimmelo» esordisce, a voce bassa, ma con un tono stranamente deciso prima di appoggiare il bicchiere già svuotato sul tavolino ai suoi piedi. Riporta subito lo sguardo su di lui e lo scopre sorpreso; Mycroft arcua un sopracciglio ed il viso gli si è dipinto di un insolito moto di curiosità. Assurdo è il fatto che Greg ne sia compiaciuto, l’averlo stupito e interessato è sorprendentemente, quanto inaspettatamente, piacevole.«Dirti cosa?»«Non ti ho fatto entrare per giocare, Mycroft» gli risponde, adesso più spazientito «sappiamo benissimo tutti e due quanto tu sia straordinariamente intelligente.»«Temo tu mi stia sopravvalutando, Gregory, non sono in grado di leggere nel pensiero. Noto dettagli e traggo deduzioni, ma ragiono con logica; non sono possessore di doti magiche. Per quelle ritengo tu debba rivolgerti a mio fratello Sherlock» conclude, mentre fa la sua comparsa un grande sorriso tirato e forzato.«Innanzitutto mi chiamo Greg» precisa nonostante, lo sappia, è perfettamente inutile il ribadirlo dato che da sempre, Mycroft lo ha chiamato in quel modo e se prima d’ora non è mai riuscito a trovare il coraggio di farglielo notare e rispondergli a tono, adesso non ha proprio più paura di lui. Non ne teme la freddezza e la compostezza, e neanche quell’intelligenza di cui sta parlando con fare quasi indifferente, come se cotanto genio non gli appartenesse.«Vuoi che ti riempia di complimenti?» prosegue Lestrade, fintamente scandalizzato. «Al diavolo, sei proprio come tuo fratello. Se il tuo fottuto ego è grande tanto quanto la tua intelligenza, allora sei davvero un genio.» Mycroft sbuffa e rotea gli occhi e lo fa in un gesto tanto umano e così normale, che adesso sembra essere più terreno, meno irraggiungibile. Lestrade non sa spiegarlo con esattezza, ma è come se avesse sempre percepito quell’uomo lontano anni luce da lui e dal suo lavoro, dalla sua maniera di vivere la vita e persino dal modo di parlare. Eppure ora è lì: seduto sul suo divano a bere il suo whiskey scadente e sono tanto vicini, che potrebbero anche toccarsi se solo lo volessero. Se solo si sporgesse un po’ più verso di lui potrebbe sentire meglio quel profumo inebriante.«No, tu non lo vuoi sentire, Gregory.»«Lo hai appena detto che non puoi sapere cosa mi passa per la testa, forse sei tu che non me lo vuoi dire, perché in effetti è stato Sherlock ad averlo confessato e sai cosa mi domando? Se non fosse stato per lui, saprei mai tutto questo? Io e te saremmo qui ora? Rispondi a questa di domanda, Mr Holmes» conclude, velenoso.«No, decisamente no. Ritengo che se non fosse stato per l’intervento di Sherlock, io non mi troverei in casa tua in questo momento.»«Come pensavo» annuisce Greg, e procedendo con quel fare accusatorio tipico del suo essere poliziotto, rincara la dose e prosegue con quelle domande. Se ci fosse una lampada puntata addosso a Mycroft, potrebbe quasi essere un interrogatorio. Perché lo trova eccitante? No, scaccia il pensiero subito. Lui è arrabbiato, molto, molto arrabbiato.«Perché non me lo hai mai detto?» grida. «Ci siamo