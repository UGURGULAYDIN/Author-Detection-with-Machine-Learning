divorziare e a camminare con un bastone, ecco a cosa! Il primo però fu diverso: a quel tempo ero sincero e ci ho messo tutto me stesso. Allo stesso tempo però mi dico che è come se non contasse più. L’ho scritto mentre ero in guerra ed ero, beh, tutto un altro uomo. Adesso non riuscirei a scrivere un libro del genere, sono troppo cambiato e come se non bastasse ora ho questo dannato blocco… sono mesi che ci provo, Sherlock, mesi che mento a tutti dicendo che ci sto lavorando quando in realtà non riesco a scrivere una riga. Questa è la sola cosa che so fare a parte uccidere le persone, e anche come soldato adesso non valgo più nulla dato che non sono neanche in grado di imbracciare uno stupido fucile. Cosa farò se non dovessi più riuscire a… No, non devi rispondermi, non lo sto chiedendo a te. Solo, è liberatorio poterlo dire a qualcuno che non mi dia una pacca sulla spalla e mi dica che è una fase e passerà. Ecco chi è per davvero John Hamish Watson, quanto solo e patetico sia. Non hai fatto un affare ad incontrarmi, non lo hai fatto per niente.» Appena conclude la voce è ridotta a poco più di un filo, ha parlato davvero tanto ed è stato più che altro un fiume in piena. Non ricorda quanto tempo sia passato dall’ultima volta che ha pronunciato tante parole di seguito, forse neanche dalla terapista si lasciava tanto andare. Non ne è pentito e come potrebbe? Ha detto la verità. Anche se ora Sherlock lo guarda occhi grandi e sgranati, ammutolito. Magari lo sta prendendo per un pazzo o più probabilmente lo sta compatendo, ma è la confessione più liberatoria che abbia mai fatto in vita sua ed ora che finalmente lo ha detto a qualcuno, si sente bene. Sì, è incredibile e infinitamente irrealistico, eppure è merito di Sherlock, è solo merito suo. Si lascia andare, John, fino a cadere in uno stato di completa rilassatezza. Si fa cadere tra i cuscini del divano sul quale è ancora sdraiato e poco prima che si riaddormenti di nuovo, glielo dice, quello che non ha fatto altro che ripetere fino adesso che non gli pare ancora abbastanza.
«Grazie, Sherlock.» Dopodiché, si addormenta.

 

 

***

 


È il fischio
 di un treno a svegliarlo di soprassalto. John apre gli occhi di scatto e la prima cosa che gli viene istintivo fare, è portarsi una mano al viso. C’è troppa luce in quella stanza. Prova a mettersi a sedere, ma il dolore al collo è lancinante e sì, si deve ricordare che non deve più addormentarsi in luoghi che non siano un letto morbido. D’altra parte ha già un’età e… diavolo chi vuole prendere in giro, ha più acciacchi lui di un novantenne! Quando finalmente riesce ad abituarsi a tanta luce e a tirarsi in piedi, si rende conto che il treno è fermo. E no, Sherlock non c’è. È la prima cosa che gli salta agli occhi, seguita all’assenza del violino sul letto e del suo bagaglio che era a fianco del letto. Tutto ciò che spicca, a parte la valigia, è il teschio posato a terra accanto a lui e dal quale spunta un bigliettino arrotolato in una delle orbite oculari. Sherlock è sparito. E lui che gli voleva dire ancora così tante cose, che almeno avrebbe voluto salutarlo. No. Si deve prima di tutto calmare e non farsi prendere dal panico. Perché di sicuro non è finito dall’altra parte del mondo. Dove diavolo potrebbe essere se non a Londra? Il treno non faceva fermate. E Billy a terra gli suggerisce che non è stato soltanto un sogno, che non si è immaginato niente della notte appena trascorsa. C’è il treno, c’è il teschio e il suo bastone abbandonato dietro la porta. Quindi è stato reale e ciò è positivo perché significa che niente è finito e che, se vuole, lo può rivedere. Sherlock può essere soltanto a Londra, si ripete convincendosi, che fa milioni di abitanti quello sì, ma almeno è un punto di partenza. E poi chissà, pensa, magari in quel foglio è scritto il suo numero di telefono. Si china e raccoglie il teschio, potrebbe essere decisamente inquietante se non fosse che in parte è incazzato nero con quello stupido violinista. Sperava almeno che ciò che avevano condiviso avesse contato qualcosa, che si salutassero a voce e non con uno stupido post-it. Tuttavia, e nonostante la rabbia, s’affretta ad aprirlo:



Devo essere a Parigi per il concerto e grazie a quel grassone di mio fratello e ai suoi “amici” riesco a scendere prima. Tu dormivi e non ho voluto svegliarti.
Ps. Non dimenticare Billy sul treno! SH 

Ha il foglio ancora tra le mani, che tremano vistosamente, quando qualcosa scatta nella testa di John Hamish Watson, ex soldato ex marito di Mary Morstan e scrittore di successo. È un impulso irrefrenabile che divampa in lui, così come la voglia di vederlo di nuovo, magari per un’ultima volta. Anche se è sciocco e infantile, deve ritrovarlo prima di tornare a casa. Quindi andrà a Parigi, si dice. Non