arrabbiato e lo deduce facilmente dalle labbra contratte e dai pugni serrati. Forse è in quel momento che sbaglia atteggiamento, ma lì per lì non se ne rende neanche conto. Non capisce che la finta noncuranza e l’indifferenza provocano nello scrittore Watson un’ira, probabilmente, più che motivata.
«Quello che ho detto, John» ribatte lui, prontamente «mi ripeti che ti piace sentirmi suonare e che ti va bene quello che ti propongo, però oggi sei andato via nel bel mezzo di un Concerto di Mozart e il fatto è inconcepibile. Non ti eri mai comportato così prima di oggi, è stato irritante non trovarti quando ho finito di suonare. Se lo vuoi sapere ho provato sentimenti di rabbia che, sai, non gradisco affatto.»
«Tu ti sei arr…» John è incredulo, lo si intuisce perfettamente dal tono di voce carico di stupore misto a rimprovero, però non si tratta solo di questo è furente e sembra che più Sherlock parli e più lo faccia innervosire. Beh, si dice in un lampo di cieca crudeltà, se lui sta affrontando le conseguenze del troppo parlare, il suo compagno lo deve fare del suo essersene andato. E, per la miseria, non è John che dovrebbe essere arrabbiato.
«Ascolta» prosegue lo scrittore, con fare ora più condiscendente e probabilmente tentando di porre rimedio. Probabilmente. Già perché ciò che dice dopo, lascia Sherlock assolutamente basito.
«Comprendo che sia assurdo anche semplice il pensarlo, ma il mondo non gira attorno a te. E sai cosa? Sono stato proprio un idiota a pensare che mi avresti appoggiato e che ci saresti stato.»
«Mi pare di essere qui, no?» ribatte, di nuovo, ma ora è decisamente molto più seccato. Non capisce l’irritazione di John, il che lo rende nervoso e stranamente agitato.
«Oh, certo e mi hai fatto davvero un gran favore; non è vero? Cos’è ora vuoi farmela pure pesare? Io giro il mondo per poterti stare accanto mentre sei in tour e tu non puoi una volta, una singola volta, fare lo stesso per me e senza farmi notare che hai speso un po’ del tuo preziosissimo tempo per il fottutissimo sottoscritto? E no, caro, in questa storia siamo in due. Oggi è il mio giorno e a te invece non frega niente e, cazzo sì, stamattina sono uscito mentre suonavi perché, tu pensa, Mike Stamford ovvero l’uomo a cui devo la mia intera carriera, è venuto apposta da Londra per assistere al lancio del libro.»
«Anch’io sono venuto apposta da Londra, ma questo non ti impedisce di darmi contro e senza una ragione» mormora Holmes, sempre più acido, sempre più carico di un evidente fastidio. Non gradisce la conversazione che lui stesso ha causato, che i suoi stupidi sentimenti di gelosia hanno provocato. Il fatto è che ha scatenato un uragano e nemmeno se ne rende conto. Conseguenze. Questa lite è la causa delle sue azioni, delle sue parole, delle sue emozioni e non può fare niente altro se non affrontarle. Se non tentare di capire le ragioni di John e accettare i propri sentimenti.
«Se ti do contro è perché tu nei fai un dramma!» grida, furente.
«Qui se c’è uno che sta facendo dei drammi sei solo tu, John Watson e non capisco che cos’abbia Mike Stamford da meritare tanta attenzione.»
«Oh, Cristo» sbotta, a voce alta e mettendosi le mani nei capelli «Oh, Cristo santissimo! Tralascio le offese gratuite ad un mio amico, ma siamo a questi livelli adesso? Sei persino geloso di Mike?»
«Io geloso?» ribatte Sherlock, inorridendo vistosamente e con un fare teatrale del tutto tipico del personaggio che si è cucito addosso, una regina del dramma come pochi altri. «Per essere geloso di qualcuno, bisogna prima considerarlo quel qualcuno e Mike mi sembra davvero troppo poco se paragonato a me. Davvero non posso pensare che potresti tradirmi con un uomo del genere.»
«Eh, certo perché tu sei Dio, giusto? E io devo vivere in tua sola funzione e venerazione, non sia mai che qualcuno se ne vada nel bel mezzo di un’esecuzione del grande Sherlock Holmes. No, perché tu sei il miglior violinista al mondo, il più grande, il più geniale, l’unico in grado di suonare un brano di quel cazzo di Mozart e io devo rimanere seduto fino alla fine dei tuoi stupidissimi concerti senza fiatare perché altrimenti vai in crisi esistenziale. Ma la smetti una buona volta di pensare soltanto a te e di mettere me, per una volta, al primo posto? Io ti sto accanto perché ti amo e voglio farlo e tu invece… tu non puoi fare neanche lo sforzo di leggere il mio romanzo? Perché lo so che non l’hai letto. E no, perché noi, poveri e patetici mortali, siamo tutti troppo poco per il grande Sherlock Holmes. Sai che ti dico? Hanno ragione quelli che ti criticano e che dicono che tanta bravura è vanificata dal tuo essere un emerito stronzo. Perché lo sei, un gran bastardo figlio di puttana. Vorrei davvero averti tradito con Mike, almeno sarei colpevole di qualcosa di grave invece di averti soltanto lasciato per un