" ringhiò quello gelido "sudicio ficcanaso! Tu sarai il primo ad essere ucciso dal Signore Oscuro!"
	"Ooooh, che paura!" James indietreggiò, spaventato " sei diventato un Profeta, Lucy? Credo che tu e la vecchia Cooman potreste fare faville, così come Piton ed uno shampoo!" ghignò " e poi...perchè dici Signore Oscuro? Credevo che i suoi leccapiedi usassero il suo nome, no? Non lo sai dire? Te lo insegno io:V o l d e m o r t!" e scandì ogni lettera godendo nel vederli indietreggiare spaventati e pallidi come fantasmi.
	"Adesso...basta!" sibilò Piton, trascinando via Malfoy e gli altri due.
	"Stai bene?" chiese James all'amico, quando questi furono spariti dietro la porta dell'aula; Sirius annuì ma adesso che le risate si erano spente, il suo viso era tornato cupo. 


	Era fuggito di casa a sedici anni e viveva dai Potter.
	Facendosi riconoscere per un Grifondoro sperava di spegnere qualsiasi collegamento con i Black, sperava che tutti si dimenticassero che a scuola avesse un fratello. Il degno erede, a sentire sua madre: Regulus Black.
	"Andiamo" mormorò Remus, stringendogli una spalla.
	°°°°


Sirius si dispose fra Remus e James che, in quel momento, stava mostrando il suo cervo a Lily Evans. Alzò gli occhi al cielo.


	"Sei ridicolo, Ramoso" borbottò, anche se l'espressione felice di James era per lui fonte di gioia.


	Voleva bene a Remus, senza dubbio, considerava un buon amico Peter, ma era molto più legato a James che a chiunque altro.
	Non erano solo amici, loro erano fratelli. James l'aveva accolto in casa sua, l'aveva introdotto ai Potter e questi l'avevano adottato come secondo figlio. James era andato oltre i pregiudizi, aveva visto oltre il cognome Black e la sua oscura fama ed aveva accettato Sirius per quello che era.


	Già, era questo il punto: Sirius non si era mai sentito accettato in vita sua. La sua famiglia, la sua cara madre, l'avevano sempre trattato con freddezza, con disgusto quasi come se fosse qualcosa di spiacevole che a loro toccava soffrire.
	Sirius era sempre stato un peso, si era sempre sentito a disagio e mai apprezzato e tutto era peggiorato quando aveva annunciato di essere diventato un Grifondoro.
	Da quel momento aveva iniziato ad evitare il più possibile il ritorno a casa e a Natale, Pasqua, in estate andava sempre dai Potter. Tanto nessuno si sarebbe mai accorto della sua assenza perchè lui, per coloro che avrebbero dovuto amarlo, era una figura bruciacchiata su un orrido arazzo.
	A sedici anni, l'anno prima, aveva fatto le valigie ed era scappato dai Potter.
	Si era finalmente sentito a casa, amato, apprezzato...esisteva, non era invisibile, contava qualcosa per qualcuno. James era l'unico che lo comprendeva fino in fondo, che sapeva leggergli l'anima senza il minimo sforzo, così come Sirius capiva James senza nemmeno guardarlo. Vedere James felice rendeva lui felice e viceversa; si accontentava di essere il riflesso di quel meraviglioso ragazzo.
	"Expecto Patronum!" urlò e dalla punta della sua bacchetta scaturì un'argenteo enorme cane, il sorriso imbarazzato di James riflesso sulle sue labbra. 


	Il suo segreto ricordo felice.

Un ricordo felice ce l'aveva eccome, ed era sempre legato a Lily.


Fandom: Harry PotterPersonaggi: James Potter, Lily Evans, Sirius Black, Remus J. Lupin, Severus Piton.Pairing: James/Lily; Severus/Lily.Rating: Verde.Chapter: 3/4Genere: Introspettivo, Generale, Fluff.Summary: "Erano loro il suo pensiero felice."Note: Mmh..nulla di particolare da specificare. Enjoy ;DDISCLAIMER: Non mi appartengono, non ci guadagno nulla ç_ç
	 


	 


	 


Expecto Patronum


	 


	 


Severus, parte 1


	 


	 


	 



	 


	 


	 


	Severus Piton osservava Malfoy battibeccare con James Potter e Sirius Black; dapprima si era divertito a provocarli, la mano stretta attorno all'impugnatura della bacchetta, pronto a maledirli in caso di attacco ma adesso... adesso non ne era più così felice e il motivo aveva splendidi occhi verdi e lunghi e fiammanti capelli rossi.
	Lily Evans era appena entrata nel corridoio del terzo piano, diretta alla lezione di Difesa, quando si fermò di colpo osservando irritata la scenetta che gli si parava di fronte.
	Severus non ebbe il coraggio di voltarsi per fronteggiare lo sguardo arrabbiato di quella che era stata la sua migliore amica, così si limitò a fissare un punto impreciso del muro alle spalle di Potter.
	"Ooooh, che paura!" aveva esclamato quest'ultimo, fingendosi spaventato ed arretrando di qualche passo "sei diventato un Profeta, Lucy? Credo che tu e la vecchia Cooman potreste fare faville, così come Piton ed uno shampoo!" poi aveva ghignato " e poi...perchè dici Signore Oscuro? Credevo che i suoi leccapiedi usassero il suo nome, no? Non lo sai dire? Te lo insegno io: V o l d e m o r t!"
	Un mormorio spaventato attraverò il corridoio al suono di quel nome; molti si strinsero nei loro mantelli, come se il Signore Oscuro potesse essere nascosto da qualche parte, nell'ombra delle armature, pronto a balzar fuori ed ucciderli solo per aver osato sentire il suo nome.
	Severus