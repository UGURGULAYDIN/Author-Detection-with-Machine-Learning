– PazziaIl dolore, puro e concentrato, che lo attraversò immergendosi nella bolla fu così violento da togliergli il fiato e quel poco di lucidità che ancora gli restava, al punto da rischiare di farlo impazzire da un momento all’altro.

#37 – CelluleE in un attimo fu lì: nel suo petto, nella sua testa, nei suoi organi, in ogni singola cellula del suo corpo, la sofferenza del suo capitano si impresse fin dentro le sue ossa, graffiando e scarnificando via tutto ciò che si trovava davanti.

#34 – PeggioPeggiore della tortura che gli stava straziando le viscere, c’era soltanto la consapevolezza che tutto quel dolore il loro capitano se l’era tenuto dentro fino a qualche istante prima, soltanto per aver voluto proteggere i suoi compagni.

#43 – FacileNon era per nulla facile sopportare quell’onda rossa e distruttiva che gli si riversava dentro, mentre il dolore di Rufy diventava il suo dolore e le gambe minacciavano di cedergli da un istante all’altro.

#42 – VolontàPiù forte di tutto era però la volontà di andare fino in fondo, anche a costo di rischiare di spezzarsi, pur di proteggere quel sogno che il suo capitano si ostinava a inseguire mettendoci tutta la passione che aveva.

#25 – MedicoQuell’idea non poté però cancellare la consapevolezza che neanche Chopper sarebbe stato in grado di risanare lo squarcio che, molto a fondo, il dolore stava scavando dentro di lui, rischiando di portarsi via ogni possibilità di realizzare le sue ambizioni.

#33 – MorteAnche quella prospettiva, tuttavia, si rivelava più tollerabile dell’idea di veder morire Rufy portandosi via quel sogno più brillante del sole stesso.


~ IV: Ammazzare il Tempo


#13 – Noia«Zoro, mi annoio!» esclamò Rufy, saltando giù dalla polena e risvegliando bruscamente lo spadaccino nel bel mezzo della sua pennichella pomeridiana.

#44 – TerroreZoro non si lasciava trascinare facilmente dalla paura ma quando il suo capitano gli si presentava davanti lamentandosi a quel modo, il suo stomaco veniva stretto da una morsa gelida molto simile al terrore puro.

#14 – IndifferenzaNon aprì gli occhi, tuttavia, e finse di essere ancora sprofondato in un sonno che aveva ormai perso: sperava che, ignorandolo, Rufy sarebbe andato ad annoiarsi da un’altra parte.

#07 – Attesa«Dai! Perché invece di dormire non mi fai vedere un giochino con le spade?» insistette il ragazzo, stufo di attendere una risposta dal compagno addormentato.

#45 – FuocoA quelle parole, Zoro aprì gli occhi di scatto e rivolse uno sguardo di fuoco al suo capitano, prima di replicare fra l’incredulo e l’incazzato: «Gio… Giochino?! Per chi mi hai preso, un giocoliere?!».

#46 – RispostaRufy continuava a sorridere, dondolando le braccia avanti e indietro, per nulla colpito dal tono incazzato di quella risposta.

#47 – ChiaroEra chiaro che non avesse alcuna intenzione di prendersi gioco dei tesori di Zoro ma non gli piaceva essere ignorato dal suo vice quando cercava le sue attenzioni.

#48 – Insieme«Oppure possiamo pescare una bella balena e assicurarci una cena sostanziosa!» concluse contento, dimostrando che non avrebbe lasciato in pace lo spadaccino finché non avessero fatto qualcosa insieme.

#28 – Posto«Bah!» sbuffò Zoro scuotendo la testa, per poi alzarsi e abbandonare il posto che tanto comodamente aveva occupato fino a quel momento.

#05 – PreghieraDopotutto gli era estremamente difficile sottrarsi alle  insistenti preghiere del suo capitano, soprattutto quando gli ciondolava davanti con quel sorrisone smagliante.


~ V: Navigazione Notturna


#15 – LettoOsservando Rufy russare sonoramente sulla polena della Merry, Zoro pensò che il suo capitano sarebbe stato capace, una volta di quelle, di addormentarsi persino su un letto di chiodi.

#22 – PioggiaEra difficile battere lo spadaccino, però: era famoso per riuscire a proseguire i suoi sonnellini pomeridiani persino sotto una pioggia battente o nel bel mezzo di una tempesta di neve.

#36 – ElettricitàC’era una certa elettricità nell’aria quella notte e, anche se non era esperto quanto Nami di meteorologia, gli bastava sentire quel vento frizzante che spazzava il ponte per capire che una burrasca si preparava all’orizzonte.

#24 – NeroColse appena, nel buio nero come la pece che si appiccicava alla superficie di tutte le cose, il baluginare di qualcosa di giallo che svolazzava nella sua direzione e lo afferrò fra le dita senza troppo pensarci.

#41 – Rivelazione«Il mio cappello!» la voce di Rufy tuonò sul ponte, seguita dallo scalpicciare concitato dei suoi passi mentre lo spadaccino si rendeva conto che l’oggetto che stringeva fra le mani era proprio il tesoro del suo capitano.

#02 – Seconda volta«Oggi è la seconda volta che ti scappa. Dovresti stare attento con tutto questo vento o rischi di perderlo» esclamò Zoro seccamente, tendendo l’oggetto a un paio di mani ansiose che si stendevano nel buio verso di lui.

#20 – Fede«Non sia mai! E poi lo so che tu mi aiuteresti subito a ritrovarlo!» borbottò Rufy deciso, rivolgendo al suo vice uno di quei sorrisi smaglianti che illuminavano persino l’atmosfera attorno a lui, come se fosse giorno fatto.

#39 – SperanzaLo spadaccino si limitò a scrollare le spalle, con un mezzo sorriso inorgoglito dipinto in volto: non avrebbe mai tradito le