, smettila di mettergli ansia!» lo richiama ma le sue dita si inerpicano sul suo polso libero e Norioji non è più così sicuro di voler chiedere scusa ed eclissarsi rapidamente per andare a dormire. Non ha più tanto sonno, in fondo…

«Oh beh… se me lo chiedete così, mi sembra maleducato rifiutare…» sospira, con un tremolio nella voce che rivela ben altro che nervosismo, mentre si sfila a fatica dalla presa di entrambi e circumnaviga il divano per accomodarsi assieme a loro.

«Come… come ti senti? Beh, credo un po’ a pezzi come tutti…».

Prova ad abbozzare una conversazione, Ichigo: per quanto fra loro ci sia ormai una certa familiarità nello gestire quello strano rapporto a tre che si è formato, gli pare sempre assurdo e poco civile saltarsi addosso di punto in bianco, solo perché uno di loro ha beccato gli altri due in una situazione non poco compromettente. Inutile dire che Grimmjow è di avviso totalmente opposto al suo ma, al momento e miracolosamente, non protesta.

«Sì ma abbastanza soddisfatto… insomma… non ci sono stati inconvenienti tecnici e abbiamo fatto sold out per la terza volta di seguito… alla fine la stanchezza è abbastanza sopportabile» replica Norioji e si scrolla di dosso un po’ di imbarazzo con un movimento circolare delle spalle, posandosi le mani sulle ginocchia e cercando di non ricordare che Ichigo è accanto a lui e ha solo un accappatoio addosso che ha tentato, con poco successo, di richiudere completamente.

«Tu più di tutti hai il diritto di essere soddisfatto, hai fatto dei grandi progressi con la voce, durante questo ultimo tour».

Nonostante la situazione a dir poco eccentrica, Ichigo suona onesto mentre gli parla e Norioji non può fare a meno di annuire vergognosamente, grattandosi la nuca con una mano e fissando con ostinato interesse le flip-flop di plastica fucsia ai piedi del divano.

«Guarda, sembreresti quasi romantico e disinteressato, se non gli stessi facendo tutti ‘sti complimenti con il cazzo per aria, Ichigo».

La voce roca e sgraziata di Grimmjow spezza la sottile tensione imbarazzata attorno a cui gli sguardi di Ichigo e Norioji si sono rincorsi fino a un attimo prima e l’attenzione di entrambi si sposta nuovamente su di lui.

«Grimmjow, dannazione, sei fine come un dito nel cul… Cosa ci fai nudo?!» sbraita Ichigo, voltandosi e accorgendosi che il ragazzo si sta sbarazzando dei boxer.

«Embé, risparmio tempo, mentre tu fingi di essere una persona seria» replica Grimmjow e non si cura più di lui, posando il braccio scoperto sulle spalle larghe di Norioji e accostandosi un po’ di più a lui.

«Però è vero, stai davvero tirando fuori una voce niente male… Mi piacerebbe sentirla anche in altre situazioni…».

Né Ichigo né Norioji possono anche solo fingere di non cogliere il banalissimo doppio senso insito in quelle parole ma è il primo quello che replica con aria piccata.

«Quando ci provo, almeno io non sono così scontato!» sbotta, posando il suo braccio sull’altra spalla di Norioji, e si sporge verso di lui in un ringhio scocciato, che Grimmjow gli restituisce esattamente identico, neanche fossero davanti a uno specchio.

«Io non ci sto provando. Faccio proposte precise, io. Non fingo di perdere tempo, io!».

Che la tensione sessuale fra loro due possa facilmente trasformarsi in tensione omicida e viceversa è un fatto ben noto agli altri tre membri della band – e il motivo per cui tutto hanno sospettato, prima ancora che lo ammettessero i diretti interessati, che probabilmente fra Ichigo e Grimmjow c’era sempre stata qualcosa di più di una semplice amicizia tormentata.

Ciò non toglie che tutta quella tensione stressi non poco il povero Norioji, che non ama vederli litigare e si sente altrettanto sotto pressione dopo sei mesi e più passati a ingurgitare cibo per non venir meno alle regole imposte dal loro leader.

«Ragazzi, per favore, non c’è bisogno di litigare…» sussurra in un basso tentativo di calmare entrambi e, appurato che nessuno dei due sembra intenzionato ad ascoltarlo, solleva le mani grandi e le preme una contro il petto di Grimmjow e l’altra contro il petto di Ichigo, con l’intenzione di tenerli a distanza di sicurezza da qualsiasi rissa.

A quel contatto rassicurante e caldo sulla pelle nuda, tutti gli sguardi si concentrano su di lui, in maniera tanto repentina e con tale intensità che si sente quasi sotto esame, temendo di aver commesso chissà quale eresia.

«… ehm…» la mente di Norioji è tragicamente svuotata di qualsiasi pensiero di senso compiuto, i volti di entrambi i ragazzi sono troppo vicini al suo e non sa davvero se sia poi così utile aggiungere altre parole. E poi sospira sconfitto, chiedendosi se mai quei due riusciranno a trovarsi in una stanza senza litigare per più di cinque minuti di seguito. Si sporge alla sua sinistra e le sue labbra si scontrano quasi subito contro quelle di Ichigo. Gli sfiora appena la pelle, senza azzardarsi ad andare oltre, e trema quando è Ichigo a spingersi contro di lui e spalancargli la bocca, restituendogli un bacio che è molto diverso da quelli dolci e superficiali che possono scambiarsi fra una sessione di prove e l’altra. È tanto profondo e irruento da costringerlo a piegare la testa all’indietro e avvampare fino alla