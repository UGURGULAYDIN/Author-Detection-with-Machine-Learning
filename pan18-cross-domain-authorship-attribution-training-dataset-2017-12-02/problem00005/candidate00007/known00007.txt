grande vittoria, ma se n'era pentito amaramente quando non lo ha visto tornare per parecchi giorni. Pensava di averlo offeso, o messo nei quai, o peggio ancora spaventato. Chissà cosa gli è passato per la mente, nel vedersi offrire un dolce. Forse ha temuto che lui ci stesse provando, ed ha preferito cambiare bar. Non che a lui non farebbe piacere, provarci, ma non lo farebbe mai sul posto e in orario di lavoro. Nutre un profondo rispetto per la sua posizione, e si è sempre vantato d'esser molto professionale. Ma forse aveva esagerato. Giunsero le vacanze di Natale, ed il bar iniziò a riempirsi di gente, persone di ogni tipo che arrivava, ordinava, consumava, e tornava alla sua vita. Chi doveva fare gli ultimi acquisti, chi invece si godeva le meritate vacanze, altri che organizzavano di partire per qualche posto più caldo. E fu proprio per tutto questo andirivieni di persone che non notò quel dolce ragazzo fino a quando non iniziò ad avvicinarsi l'orario di chiusura. Era seduto in un angolo, da solo, non aveva ordinato e stava leggendo un libro. Sembrava in qualche modo triste, e di tanto in tanto lo vedeva sbuffare, alzare gli occhi al cielo, ed avvicinare il libro al viso, molto probabilmente per concentrarsi meglio nella lettura. Non lo aveva mai visto con gli occhiali, quindi supponeva che non avesse problemi di vista. "Scusa… stiamo quasi per chiudere." gli disse, a due minuti dalla fine del servizio. Aveva aspettato il più possibile, sperando di dargli il tempo di raccogliere le sue cose, ma il giovane sembrava completamente distaccato dalla realtà, con la testa fra le nuvole. "Cosa… ?" mormorò, cercando qualcosa alle pareti e poi ravanando nelle tasche, tirandone fuori il cellulare, "Cielo, è tardi! Mi spiace essere rimasto così tanto!" Scosse la testa, "Figurati. Puoi farmi compagnia mentre faccio chiusura." azzardò, ed il ragazzo scrollò una spalla, iniziando a mettere via le sue cose. "Se non è un problema… non voglio proprio stare da solo." "Figurati. Vado solo a chiudere la cassa." Sentiva lo stomaco fare capriole all'indietro, rimbalzare da tutte le parti e stringersi nei momenti più disparati. Calò fra di loro un silenzio imbarazzato, e cercò in qualsiasi modo di trovare cosa dire per iniziare una qualsivoglia conversazione. Senza sembrare un ragazzino impacciato, s'intende. Ma, sorprendentemente, fu il ragazzo ad iniziare. "Non ho avuto modo di ringraziarti a dovere per quel muffin." gli disse, ancora seduto al tavolino, mentre lui stava sistemando le cose dietro al bancone. "Eh? Oh, figurati! In verità avevo paura d'aver esagerato--" si ritrovò a mormorare, senza alzare la testa dal ripiano. Sentiva il collo caldo, e cercò di imporsi la calma. "Mi ha fatto davvero un enorme piacere, invece. Mi hai risollevato il morale, e mi hai fatto capire che sebbene non ci conosciamo ti importa. Anche se solo di un eterno bambino che ama i dolci, come me." sentì la sua voce ribattere, pacata, ed alzando gli occhi lo vide piegato sul bancone, intento a sorridergli con la bellezza del sole. "Era solo un muffin…" borbottò imbarazzato, distogliendo lo sguardo ed alzandosi, andando a recuperare il proprio giaccone. Il ragazzo non lo seguì, ma continuò la conversazione. "Forse. Ma per me i dolci significano molto. Inoltre quel muffin era davvero buono!" E rise. Lo sentì ridere come mesi addietro, quando era con i suoi amici -che non aveva più visto-, come quando ancora ordinava caffé e cioccolato. Lo sentì ridere con la stessa tonalità dei bambini, il suono dolce e spensierato che durò un attimo, ma che lo trafisse da parte a parte. 'Mi sono innamorato di uno sconosciuto. Dannazione.' Gli ci vollero un paio di momenti in più per uscire dal magazzino, il giubbotto già indossato, e lo fece uscire dal bar per poi chiudere a chiave e tirar giù la serranda. Non voleva lasciarlo andare a casa, voleva continuare a parlare, sapere qualche cosa in più, o -perché no?- sentire ancora quella stupenda risata, fresca come i fiori in primavera. Ma, di nuovo, fra di loro, cadde un silenzio imbarazzato, e si guardarono per un lungo momento, indecisi sul da farsi. "Ti ringrazio d'avermi tenuto compagnia." gli disse quel ragazzo, e si ritrovò ad annuire con le mani nelle tasche. "Nessun problema, davvero…" fu la flebile risposta. "Ecco… io devo tornare a casa." "Certamente, anche io." "Ci… vediamo qui?" chiese, indicando il bar. Gli brillarono gli occhi. "Certo! Io ci sono sempre!" "Ottimo. Alla prossima, allora." Lo guardò voltarsi, alzandosi il colletto del trench, e venir divorato dall'ingresso della metropolitana, rimanendo fermo per parecchi minuti con il sorriso più idiota di questo mondo stampato sulle labbra. Nei giorni successivi lo vide tornare al bar, e anche se non ordinava nulla si sedeva in un angolo, nascosto dalla folla, leggeva per tutto il pomeriggio per poi attendere l'orario di chiusura e passare quei pochi