come un eroe irraggiungibile, quando aveva capito di non avere una semplice cotta per lui e si era rifugiato nell'amicizia con Kasamatsu per tentare di non pensarci. Gli accarezza il viso con gli occhi, soffermandosi sulle labbra che aveva così spesso desiderato di baciare, e non ha bisogno di sforzarsi molto per ricordare ciò per cui aveva scoperto di essersi innamorato di lui. Il primo amore, che sia ricambiato o meno, non si scorda mai, non è vero?“Hai la stessa espressione di quando mi guardavi alle superiori, lo stesso sorriso,” dice Aomine, riscuotendolo dai suoi pensieri e portandolo ad alzare di nuovo lo sguardo verso i suoi occhi; lo sta fissando in un modo che gli fa venire i brividi. “Mi hai sempre guardato così, come se fossi stato una qualche divinità; l'ho sempre trovato un po' irritante, a dire il vero,” continua, voltandosi quasi completamente verso di lui senza interrompere il contatto visivo. Kise si sente arrossire, perché nonostante abbia sempre saputo di avere un viso fin troppo aperto ed espressivo non pensava che Aomine avesse mai badato alle sue occhiate adoranti. Lo vede sorridere un poco davanti al suo imbarazzo. “Poi hai smesso di girarmi intorno, da un giorno all'altro. Mi aveva dato fastidio, molto fastidio, e ancora di più mi irritava l'idea di essere diventato quasi dipendente da quegli sguardi. E quella merda di Satsuki ovviamente se n'è accorta, perché è una ficcanaso di prima categoria, e ha cominciato a riempirmi di domande a cui non avevo nessuna intenzione di dare risposta.”Si interrompe ancora una volta, distogliendo nuovamente lo sguardo e bevendo qualche sorso di birra fissando la televisione spenta; Kise lo imita, continuando a guardarlo con la coda degli occhi e chiedendosi se quella che sta ascoltando sia davvero una confessione. Non ha mai e poi mai pensato che Aomine fosse il tipo da fare la famigerata prima mossa, e sinceramente non sa come reagire davanti a questo lato nascosto della sua personalità; non è nemmeno certo di sapere esattamente cosa lui stesso stia provando nel sentirlo parlare così, nel vederlo così aperto per la prima volta da quando l'ha conosciuto. È strano e destabilizzante, senza alcun dubbio, ma Kise si sente anche lusingato da questa improvvisa ed inaspettata dimostrazione di fiducia.“Però sentirmi fare sempre le stesse domande, sentirmi dire sempre le stesse cose, mi ha fatto pensare che forse, dopotutto, Satsuki aveva ragione; non sono mai stato il tipo che si prende cotte per qualcuno, mai, figuriamoci per un altro ragazzo. Mi sono sempre piaciute le tette grosse,” dice, ridacchiando e scuotendo leggermente la testa. Kise si scopre a ridere con lui, voltandosi un poco per sorridergli.“Anche quelle piccole hanno un loro perché,” ribatte, e Aomine gli regala un sorriso divertito e un po' sorpreso, come se in realtà si aspettasse tutt'altra reazione. Kise gli fa l'occhiolino, scherzoso, e solleva anche l'altra gamba per potersi sdraiare un po' più comodamente sul divano, infilando un piede sotto la coscia di Aomine come per tastare il terreno; l'altro si lascia scappare una mezza risata, come se avesse capito perfettamente le sue intenzioni, e chiude le dita di una mano intorno alla sua caviglia. Ha una stretta delicata, pensa Kise, sempre più stranito dalla situazione. Si sente come se stesse sognando, perché è difficile accettare l'idea che Aomine sia sempre stato così, che stesse solamente nascondendo questa sfaccettatura della sua personalità agli occhi di tutti.“Te lo concedo, ma quelle grosse sono comunque le migliori,” replica, distogliendo di nuovo lo sguardo e muovendo un poco il pollice sulla sua caviglia; Kise chiude gli occhi e si lascia sfuggire un verso d'apprezzamento che per un attimo lo fa irrigidire perché ha paura di essersi preso una libertà di troppo, ma Aomine continua a muoversi senza badarci e l'altro torna lentamente a rilassarsi. “Tette a parte, dopo un po' ho capito di essermi davvero preso una cotta e per un ragazzo, per te; ti lascio immaginare la mia prima reazione, non ero per niente felice della cosa, ero schifato all'idea di provare qualcosa per un maschio. Così ho provato a non pensarci, a tentare di farmela passare, ed ero convinto di esserci riuscito. Poi è arrivato il diploma,” continua, il suo tono un po' malinconico, e Kise capisce perfettamente, perché nonostante siano passati tre anni gli è ancora difficile accettare di aver perso gran parte delle persone con cui è cresciuto. “E con il diploma è arrivata anche la consapevolezza che non avrei più rivisto né te né i ragazzi, ed è stato un momento così brutto da farmi capire che non mi era passata proprio per niente. Ho sempre pensato che saresti stato tu a fare il primo passo, se mi avessi ancora ricambiato, quindi non ho fatto nulla. So perfettamente che non è da me, fidati, lo so, però l'idea di essere io a dichiararmi per primo mi faceva tanto schifo quanto... paura, se devo essere sincero. Tanto più che l'avrei dovuto fare con te,” aggiunge, bevendo un altro sorso di birra e facendo una smorfia quando scopre che non è più fredda; Kise si lascia scappare una