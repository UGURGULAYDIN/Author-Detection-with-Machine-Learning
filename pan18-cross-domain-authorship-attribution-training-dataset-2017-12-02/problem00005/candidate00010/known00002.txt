Sherlock. Le visite regolari di Greg lo aiutavano ad avere un obbiettivo per il giorno dopo. Sara aveva più volte chiamato dalla clinica chiedendo se gli andava di tornare a lavorare ma non ce la faceva. Sicuramente Mrs Hudson l’avrebbe sfrattato se non fosse stato per Mycroft che continuava a pagare l’affitto per lui.

Non poteva continuare così però. Non era un comportamento sano. Così un giorno si svegliò, si fece una doccia, si vestì e decise di fare qualcosa della sua vita. Doveva andare oltre, superare quel periodo della sua vita, è quello che avrebbe voluto Sherlock. Doveva lasciarsi tutto alle spalle, ma non poteva dimenticare.

John non era mai stato un fan dei tatuaggi, ma sentiva la necessità di avere qualcosa che gli ricordasse Sherlock ed i suoi sentimenti per lui. Non poteva dimenticare e non voleva farlo. Un tatuaggio fu l’unica cosa che gli venne in mente.

Scegliere cosa farsi tatuare fu incredibilmente semplice. Non voleva di certo scriversi il nome del suo migliore amico addosso, è stupido, adolescenziale. Per Sherlock ci voleva qualcosa di più complesso, qualcosa che solo lui avrebbe capito.

Incurante della cicatrice sul proprio petto, si fece tatuare sul pettorale sinistro, proprio sul cuore, la struttura chimica dell’Ossitocina, l’ormone che provoca la sensazione dell’innamoramento, partendo da uno dei braccetti inferiori della molecola, si fece disegnare un elettrocardiogramma con un battito forte che finiva però con una linea piatta ad indicare la morte della persona amata. Quel tatuaggio, così vicino alla ferita di guerra grazie alla quale aveva conosciuto Sherlock erano un chiaro messaggio per chiunque lo conoscesse, non che John avesse intenzione di mostrare il suo tatuaggio a nessuno.

Nei mesi successivi, John cominciò a separarsi da ogni cosa che gli ricordava Sherlock, lasciò il 221B e smise di avere contatti con Greg, trovò lavoro in una clinica diversa e ricominciò a flirtare con le infermiere e le dottoresse con cui lavorava. Sembrava tornato il vecchio se stesso, prima di conoscere il detective, ma c’era sempre un vuoto nel suo cuore ed una piccola parte di se che sperava che quel piccolo elettrocardiogramma che aveva sul petto, ricominciasse a battere di nuovo.

----------------------------------------------

Erano passati due anni dalla morte di Sherlock, John era andato avanti con la sua vita, aveva cercato di lasciarsi il passato alle spalle ma spezzoni di articoli sui giornali negli ultimi tempi lo avevano insospettito. Il gruppo formato da quell’idiota di Anderson era d’accordo con lui, Sherlock forse era ancora vivo. La rabbia montava dentro di lui ma non lo dava a vedere, se era vivo, perché non lo aveva contattato? Perché era chissà dove a rischiare la vita da solo? Perché aveva finto di essere morto? Sarebbe mai tornato?

John si era incontrato con Greg, il quale lo aveva solo guardato come se fosse matto e gli aveva ricordato che Molly aveva eseguito l’autopsia personalmente, così era andato da Molly e le aveva chiesto spiegazioni ma lei non aveva detto nulla, facendo aumentare così i suoi sospetti. Sicuramente c’era una spiegazione. John aveva un nuovo obiettivo, vivere e aspettare il ritorno di Sherlock e le sue spiegazioni.

-------------------------------------------------

Credere che Sherlock fosse vivo era facile, ma ritrovarselo di fronte, magro e pallido come un cadavere, nel bel mezzo del proprio salotto, era un’altra cosa del tutto.

Convincersi di essere razionale fu più complicato del previsto e John finì per assalire il suo amico e prenderlo per la collottola… almeno fino a che non si accorse dell’espressione di dolore dell’altro, come se si aspettasse un pugno. Invece John non fece nulla, bastò guardare il suo amico e leggere sul suo volto la sofferenza per fargli cambiare idea. John abbassò la mano che già aveva inconsciamente alzato per tirare un pugno e abbracciò con forza Sherlock ripromettendosi di non lasciarlo mai più andare.

Ci volle almeno un ora per calmarsi. Sherlock aveva iniziato a piangere appena John l’aveva abbracciato. Era un comportamento stranissimo per il Detective, un pianto così pieno di emozione, ripeteva il nome di John come una litania, stringendolo a se come se fosse la sua ancora.

Quel giorno John non riuscì a fare nessuna delle domande che aveva in mente, Sherlock gli aveva mostrato le cicatrici che gli aveva lasciato l’ultima parte del viaggio e John le aveva accuratamente medicate, deducendo come erano state inferte ma cercando di non pensarci. Non era il momento di fare domande, era il momento di stare vicini, consolarsi nella presenza l’uno dell’altro. Mentre si addormentavano abbracciati sul divano del salotto, John non poteva fare a meno di sorridere, pensando che ci sarebbe stato un altro giorno con Sherlock e poi un altro ed un altro ancora, per sempre.

Il mattino seguente, si svegliarono ancora abbracciati ma c’era qualcosa che non andava. Sherlock era immobile e fissava il petto di John con occhi spalancati e respirazione alterata. Nella notte, la camicia si era aperta, mostrando sotto di essa il tatuaggio sulla pelle del medico. Esitante, John si tolse del tutto la camicia, permettendo al detective di osservare bene il tatuaggio.

Quando fece un movimento con la mano, come per toccarlo, John annuì, dandogli silenziosamente il permesso, trattenendo il fiato quando Sherlock tracciò i contorni della