?”La voce di Giò è bassa, un po’ assonnata, e Davide sente la pelle pizzicare quando gli scivola addosso come una carezza. Sta ancora fumando, la sigaretta consumata quasi per intero, e ha gli occhi semichiusi piantati sul soffitto. È stanco morto, ma nonostante la vita da nomade ha sempre difficoltà ad addormentarsi quando dorme in un letto nuovo.Davide si allunga ad accarezzargli le coste sporgenti con la punta di due dita, pianissimo, e sorride quando la sua pelle si solleva in un brivido.“Penso che vorrei scriverti una canzone, ma non mi vengono le parole. E non mi è mai capitato.”Non è mai stato tipo da grandi filtri tra cervello e bocca, probabilmente perché la malizia non fa parte del suo carattere, o più semplicemente perché sa di essere così trasparente che sparare una cazzata sarebbe di fondo inutile e ridicolo, nonché controproducente.Giò prende l’ultimo tiro, le labbra che si stringono pigramente sul filtro e le guance che si svuotano, e Davide non dovrebbe trovare erotico il fumare una sigaretta, davvero, non dovrebbe trovarlo erotico affatto, perché gli fa male alla voce e gli fa male ai polmoni e Giò fuma decisamente troppo per i suoi gusti, eppure una fitta di desiderio traditore gli scivola comunque dal basso ventre fino in mezzo alle gambe.“Magari non è il momento giusto per scrivere. Magari sono solo una musa di merda.”“Non sei una musa di merda!” replica immediatamente, con un tono a metà tra lo scandalizzato e l’orripilato, sollevandosi sui gomiti per poterlo guardare senza torcersi il collo. La sola idea che Giò possa pensare una cosa simile, per quanto ridicola, basta a fargli corrugare la fronte in un’espressione inquieta, neanche fosse l’offesa peggiore gli avessero fatto in vita sua.Giò, essendo un coglione completo, lo guarda per qualche secondo, serio serio, prima di scoppiare a ridere, nascondendo la faccia nel cuscino. E la misura di quanto Davide sia completamente andato, ben oltre la resa che ne possono dare le parole, sta nel fatto che nonostante gli brucino le guance per l’imbarazzo, vederlo ridere in quella maniera lo fa ridere a sua volta.“Sei un coglione, io ti sto parlando seriamente!”“Ho capito, ma anche tu te le tiri dietro, che cazzo! E rilassati, no, Shorty!”È un attimo, Davide che gli rotola addosso e lo inchioda di peso contro il materasso, stringendogli i fianchi tra le cosce, ma è sufficiente perché improvvisamente l’aria nella stanza cambi completamente, facendosi più elettrica.“Se no?”Giò, sotto di lui, non muove un muscolo, ma si limita a fissarlo; nella penombra, le sue pupille dilatate fanno sembrare i suoi occhi completamente neri, e Davide espira bruscamente, sopraffatto per un attimo dall’intensità del suo sguardo.Questa è un’altra delle cose che non aveva mai sperimentato, prima di Giò.In silenzio, senza smettere di fissarlo negli occhi, Davide cerca i suoi polsi e li stringe tra le dita, portandoli sopra la sua testa per poi spingerli contro il cuscino, bloccandoli con una mano sola. Ha sempre paura di sbagliare, in questi momenti. Di fare qualcosa di troppo, o di approfittare dell’infinita riserva di fiducia che Giò sembra concedergli, prendendo più di quanto gli spetti. La bocca di Giò però trema appena, una curva piena e morbida, e lui rimane in silenzio anche se sotto la barba Davide può vedere come una vampata di calore gli stia risalendo lungo le guance, e questa è una rassicurazione sufficiente in questo momento, l’unica di cui abbia realmente bisogno per andare avanti.Restano immobili per una quantità di tempo che non saprebbe misurare. Giò respira pianissimo, quasi avesse timore di farsi sentire, e continua a fissarlo disperatamente, implorandolo di fare qualsiasi cosa, probabilmente, purché si dia una fottuta mossa, e Davide non è sicuro di aver mai desiderato qualcosa più di quanto desidera lui in quell’istante.Si china a baciarlo nello stesso momento in cui si trova a inarcarsi su di lui, affondando il bacino contro i suoi fianchi, e ingoia famelicamente il piccolo singhiozzo di piacere che l’altro non riesce a trattenere. La sua bocca ha il sapore della sigaretta appena spenta e della resa completa, ed è così morbida e arrendevole che Davide per un momento si trova a pensare di volerlo baciare magari per sempre, fanculo l’aria e fanculo tutto il resto, perché niente è anche solo comparabile al piacere che può trovare su quelle labbra.Ed è fottutamente devastante, stare con Giò in quella maniera. Averlo così. Muoversi contro di lui e sentire il suo corpo tendersi e tendersi e tendersi ancora in risposta, senza mai sottrarsi al suo tocco, senza mai dettare il ritmo, pronto a piegarsi alla sua volontà in qualsiasi momento. Non importa quante volte si trovino in quella posizione, quante volte si ritrovino a guardarsi e a volersi in quella maniera, perché la vertigine che lo coglie è sempre ugualmente tremenda e sconvolgente, tanto forte da scuoterlo per ore e ore, anche dopo.Giò accetta quanto Davide gli offre premendosi tra le sue cosce, sentendo il calore bruciante della sua erezione sul basso ventre, e lo fa con una riconoscenza tale che Davide si ritrova vicino a venire