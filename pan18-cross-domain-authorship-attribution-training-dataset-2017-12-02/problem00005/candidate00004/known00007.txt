Re - fosse soddisfatto.

Alistair viveva solo per il giorno in cui quel bastardo di Archer Demian fosse venuto allo scoperto solo per ritrovarsi il corpo crivellato dai colpi della sua arma.
Respirò a fondo per calmare la propria rabbia, adesso la sua priorità era Xelyade.
 


*



Ci vollero due giorni perché Wynne decidesse che per la bella addormentata fosse tempo di tornare tra i vivi.
All’inizio Xelyade era un po’ confusa ma pian piano riuscì a rimettere insieme il puzzle degli ultimi avvenimenti, solo che non ricordava perché mai fosse legata al letto d’ospedale.
“È per il tuo bene.” le aveva risposto con gentilezza il medico. “E per quello di Alistair.” aveva aggiunto poi, pensierosa, osservando la mano fasciata dell’uomo che russava sonoramente sul letto accanto.
Xelyade non capì cosa intendeva ma si sentiva troppo stanca per pensarci così, quando Wynne andò via, si addormentò di nuovo.
Al suo secondo risveglio Alistair era accanto a lei che leggeva un libro di cui non c’era più la copertina.
Sembrava più pallido del solito, aveva delle ombre scure sotto gli occhi e la barba non era fatta da più o meno tre giorni, come se non avesse mai abbandonato il suo posto accanto a lei.
“Al?” gracchiò lei, la gola secca per il non parlare le bruciava, come se avesse passato la maggior parte del tempo ad urlare…
L’uomo distolse subito lo sguardo dal libro e posò i suoi occhi d’ambra su di lei; le sorrise, un enorme sorriso felice che strideva terribilmente con la stanchezza sul suo viso.
“Ehi, Xel.” salutò piano, alzandosi dalla sedia solo per passarle un bicchiere d’acqua tiepida. La aiutò pazientemente a bere visto che lei aveva ancora i polsi legati.
“Da quanto tempo sono qui?” chiese lei, debolmente. Aveva ricordi frammentari e non del tutto chiari.
“Mmh… quattro giorni, con oggi.”
“Quattro..?” bisbigliò incredula. Era ridotta così male? “Perché sono legata?”
Alistair si umettò le labbra con la lingua e distolse lo sguardo; lo faceva sempre quando c’era qualcosa che non voleva dirle o stava preparando una bugia da raccontarle.
“Alistair.” sibilò lei, indurendo lo sguardo appena perché capisse che non voleva nulla che non fosse la verità. L’altro sospirò.
“Wynne ha dovuto legarti.” iniziò così a piegare. “Hai… degli incubi - molto brutti a vedere come ti agiti - e lei  non voleva che ti facessi male.”
“O che ne facessi a te?” le era appena venuto in mente che la prima volta in cui aveva parlato con Wynne la donna le aveva detto che quello era necessario per il suo bene e quello di Alistair. Osservandolo bene si rese conto che aveva una mano fasciata e segni di graffi sulle braccia.
Alistair le sorrise, rassicurante.
“Va tutto bene amore, sono solo graffi.”
“Mi dispiace.”
“Non dispiacerti.” sentenziò lui deciso. “Adesso vado a chiamare Wynne, ok?”
Xelyade annuì piano guardandolo uscire dalla stanza in silenzio.

 





II








 

Wynne decise che non era ancora il caso di dimetterla.
Xelyade continuava ad agitarsi contro le sue restrizioni ed Alistair non poteva di certo biasimarla; quando aveva notato i segni che cominciavano a comparirle intorno ai polsi aveva chiesto a Wynne di lasciarla libera.

“Alistair” aveva protestato la donna “se dovesse avere un altro incubo potrebbe farsi del male.”
“Non succederà” aveva replicato lui, solennemente. “Non glielo permetterò.”
“Wynne l’aveva soppesato per un attimo, pensierosa.
“Potrebbe farne a te!” aveva replicato alla fine.
“Io starò bene.” poi aveva alzato le braccia segnate. “Sono solo graffi.”
Alla fine era riuscita a convincerla a provare almeno per una notte e vedere come andava.
“Mi facevano sentire come se fossi pazza.” gli aveva confessato quando lui gliel’aveva fatto notare.
“Morrigan voleva metterti una camicia di forza!” le aveva bisbigliato all’orecchio, mentre la donna verificava che tutto fosse in ordine.
Ovviamente l’aveva sentito perché gli rivolse una delle sue occhiate velenose.
“Se non la lasci riposare” minacciò “la farò mettere a te!”
Avevano continuato a battibeccare e quella scenetta familiare aveva tirato fuori una piccola sofferta risatina da Xelyade.
La considerava una vittoria.
La quarta notte però, le cose andarono storte. Nuovamente.
Xelyade era nuovamente agitata; lo era stata per tutto il giorno ecco perché lui aveva deciso di lasciar perdere il dormire per essere pronto ad intervenire in caso avesse avuto un altro dei suoi attacchi.
Si alzò silenziosamente dalla sedia, avvicinandosi a lei con cautela: anche se non sembrava era dotata di una forza incredibile e lui voleva evitare il più possibile di entrare in contatto con i suoi pugni.
“Xel.” la chiamò piano, scuotendola con cautela. “Xelyade svegliati.”
Qualsiasi fosse la cosa che stava sognando doveva essere il peggior incubo che avesse fatto finora: era diventata pallida, il respiro le si era accelerato al punto tale che il petto si alzava ed abbassava ad una frequenza allarmante; teneva le mani così strette che sicuramente si era rotta la pelle del palmo con le unghie. Tutto il suo corpo era rigido, la mascella serrata così forte che sentiva i denti digrignare.
Era immobile