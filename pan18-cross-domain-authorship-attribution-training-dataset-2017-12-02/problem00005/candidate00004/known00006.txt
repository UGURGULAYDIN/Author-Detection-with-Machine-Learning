lungo, nella penombra di quell’angolo nascosto, come se fosse la loro ultima volta insieme. Il petto di Garrett doleva ma non ne capiva il motivo. Anders era lì, tra le sue braccia, ma sembrava quasi che dovesse sfuggirgli per poi sparire per sempre nell’aria. Involontariamente lo strinse di più.
Anders si allontanò un solo secondo per mormorare qualcosa contro le sue labbra.
“Per favore mi lasci questo ricordo… soltanto questo.” sembrava più che stesse parlando con se stesso che con Garrett ma questo lo baciò con più foga con il desiderio di rispondere a quella mezza preghiera con la promessa di dargliene mille e mille ancora di ricordi.
All’ultimo rintocco del vecchio orologio che segnava mezzanotte, Anders si separò da lui.
“Abbi cura di te, d’accordo?”
Garrett lo guardò incredulo.
“Anders che cosa diavolo stai facendo?”
La risposta del mago non fu mai necessaria: tutt’intorno le porte del salone si aprirono ed entrarono un manipolo armato fino ai denti di Maghi e di guerrieri tra i quali Hawke riconobbe alcuni Templari.
Si voltò verso Anders ma quello si era già allontanato, per disperdersi in mezzo alla folla.
Garrett si strappò la maschera e la lanciò per terra, furioso si mise all’inseguimento dell’altro chiamando con foga il suo nome, spingendo la gente terrorizzata di lato perché lo lasciasse passare ma non riusciva a vedere nient’altro che centinaia di facce mascherate e non.
Si rese conto che non l’avrebbe trovato in quella folla, che Anders se n’era andato e l’aveva lasciato.




*




 

La festa dei Satinalia del Visconte era stata completamente rovinata dall’entrata in scena di un gruppo folto di Maghi ribelli e guerrieri tra cui si sospettava ci fossero anche degli ex Templari. Senza contare che alla fine della festa il Visconte stesso era stato trovato assassinato e che in quel momento tutta Kirkwall brulicava di Templari e Guardie Cittadine in cerca di informazioni sui presunti terroristi e sull’assassino.
Il Capitano Meredith aveva dato di matto quando testimoni avevano riferito di aver visto un giovane sconosciuto ben vestito dai lunghi capelli biondi avanzare tra la folla di criminali come se fosse il loro leader e che addirittura ad un certo punto avesse preso a brillare, urlando di  star dichiarando così ufficialmente guerra alla tiranna Meredith e alla chiesa bugiarda.
Erano stati tutti interrogati, anche Garrett, e poi rilasciati all’alba con la raccomandazione di andare subito dai Templari in caso fosse venuto loro in mente qualcos’altro.
Testimoni avevano riferito di aver visto ballare il famigerato terrorista e ribelle e, adesso, assassino Anders con un uomo che non poteva essere altri che il signor Amell.
Meredith l’aveva interrogato personalmente ma Garrett era stato abbastanza furbo da negare qualsiasi suo coinvolgimento con la persona di Anders in generale, senza farsi scoprire.
Carver lo aveva sempre preso in giro dicendogli che era un pessimo bugiardo perché ogni volta sua madre riusciva a scoprire la sua bugia e a costringerlo a dire la verità, anche quando si trattava di coprire una malefatta dei gemelli.
Erano stati stupidamente incauti, questo è vero, e Meredith non era stata molto convinta dalla sua deposizione ma onestamente a Garrett poco importava.
Si era diretto a casa per rassicurare sua madre e poi, dopo aver dormito un po’, era andato alla clinica, nella Città Oscura, in cerca di Anders.
Vi aveva trovato solo Lirene ma la donna non sapeva dove il Guaritore potesse essere e così Garrett aveva rinunciato e si era rifugiato all’Impiccato, nella stanza che occupava Varric, in attesa che l’amico tornasse da qualsiasi affare avesse da sbrigare.
Due giorni e Garrett ancora portava la lettera di Anders con sé: non aveva trovato ancora il coraggio di leggerla, la teneva nella giacca interna insieme al regalo che gli aveva preparato per i Satinalia.
L’aveva fatta ordinare apposta da Xenon l’Antiquario, il proprietario dell’Emporio Nero, che gli aveva spiegato che per un mago, una gemma del genere, aveva un valore inestimabile. Bisognava fare una richiesta specifica per pietre come quella e ci aveva messo un mese ad arrivare da… dovunque arrivasse.
Una gemma con la proprietà di proteggere il mago e con la capacità di fornire la sua magia di una scorta extra.
Hawke aveva programmato la loro serata per i Satinalia per un mese intero: aveva contato sul fatto che sarebbe stata sua madre a recarsi alla dannata festa del Visconte così che Hawke avesse avuto  casa libera (sua madre non doveva assolutamente sapere di Anders) per passare una serata tranquilla e un dopocena, uhm, movimentato che doveva culminare nel fatidico scambio di regali.
In effetti il piano era stato quello e tutto era filato liscio fino a pochi giorni prima della festa quando sua madre si era ammalata ed aveva insistito perché ci fosse almeno un Amell a rappresentare la famiglia tra la nobiltà.
Garrett comunque aveva avuto in programma di sorprendere il suo amante alla clinica e passare direttamente alla parte della serata movimentata con infine regalo… ed invece Anders l’aveva mollato ed era sparito.
“Se sposi un uomo con una causa” gli aveva detto sua sorella dopo aver scoperto per chi avesse perso la testa  “allora sii pronto a sposare anche la sua causa perché anche se ti ama, questa avrà sempre priorità per lui.”
Certe volte Garrett odiava Bethany e quanto potessero